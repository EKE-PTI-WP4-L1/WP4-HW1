__label__mobiltelefon 0.952584 __label__elektronikai@@ipar 0.782673 __label__távközlés 0.0827073 __label__értékpapírpiac 0.0737063 __label__részvény 0.0120638 __label__mikroelektronika 0.00691384 __label__telefon 0.00574025 __label__foglalkoztatás 0.00556492 __label__fotóipar 0.00491541 __label__szórakoztató@@elektronika 0.00461957 $$$ __label__geography__kanada 0.817585 __label__mobiltelefon 0.787941 __label__értékpapírpiac 0.562187 __label__részvény 0.191943 __label__elektronikai@@ipar 0.160276 __label__távközlés 0.0420977 __label__organization__blackberry 0.0302246 __label__organization__research@@in@@motion 0.0203424 __label__geography__usa 0.0149671 __label__szállodaipar 0.0113418 $$$ __label__elektronikai@@ipar __label__értékpapírpiac __label__mobiltelefon __label__részvény geography__kanada organization__research@@in@@motion genre__hír year__2011 $$$ Research in Motion $$$ 24 dollár alá – két és fél éves mélypontjára – is benézett a Research in Motion (RIM) árfolyama a múlt héten. Borzolta a befektetők idegeit, hogy a BlackBerry okostelefon gyártójának második negyedévi bevétele 15 százalékkal elmaradt az előző negyedévitől. Még drasztikusabban – 1,46-ról 0,63 dollárra – esett vissza a cég egy részvényre jutó eredménye. Pozitívum ugyanakkor, hogy a társaság szabadalmakba fektetett pénzösszegének mértéke 22 százalékkal nőtt, miközben felvásárolta a Nortel 778 millió dollárra értékelt szellemi vagyonát, amivel tovább erősítheti alkalmazásainak fejlesztését. Bár az Equilor Befektetési Zrt. szerint a RIM az androidos készülékekkel és az iPhone okostelefonjaival a közeljövőben sem tud lépést tartani, a szabadalmakba és fejlesztésekbe fektetett összegek arra késztethetik versenytársait, hogy a jelenlegi alulértékelt szinten felvásárlási ajánlatot tegyenek a RIM-részvényekre. Ez pedig a kisbefektetőknek is vonzó sztorit jelenthet.
__label__önkormányzat 0.99428 __label__belpolitika 0.970698 __label__pártpolitika 0.492198 __label__tömegközlekedés 0.132974 __label__politika 0.103759 __label__önkormányzati@@költségvetés 0.0780882 __label__uniós@@támogatás 0.0321107 __label__területfejlesztés 0.028446 __label__helyhatósági@@választás 0.0251888 __label__önkormányzati@@vagyon 0.0222962 $$$ __label__geography__magyarország 1.00001 __label__önkormányzat 0.985946 __label__belpolitika 0.932463 __label__organization__fidesz 0.793116 __label__geography__miskolc 0.569863 __label__pártpolitika 0.437833 __label__területfejlesztés 0.0675567 __label__geography__kecskemét 0.0675567 __label__organization__lehet@@más@@a@@politika 0.0656148 __label__geography__debrecen 0.063725 $$$ __label__belpolitika __label__pártpolitika __label__tömegközlekedés geography__magyarország geography__miskolc organization__fidesz genre__cikk author__rádi@@antónia year__2011 $$$ Fideszes viszály Miskolcon, Baráti tűz $$$ Fideszes viszály Miskolcon Baráti tűz Jobboldali belharc következményének tűnik, hogy uniós szabálytalansági eljárás indult Miskolc villamospálya-felújítása kapcsán. Elmaradt Petykó Zoltánnak, a Nemzeti Fejlesztési Ügynökség vezetőjének múlt csütörtöki miskolci látogatása – az uniós forrásokból kiemelten támogatott Zöld Nyíl villamospálya-felújítás munkálatait járta volna be. Helyette levél érkezett az ügynökségtől a városházára, benne a figyelmeztetéssel: ha Miskolc vezetése változtatni kíván a terveken, akkor más forrásokat kell keresnie. Kriza Ákos (Fidesz) polgármester és csapata már a kampányidőszak óta hangoztatja, hogy a Diósgyőr–Felső-Majláth irányú vonalhosszabbítás alvóvárost érintene, kívánatosabb lenne új szakasz az egyetemváros felé a Tiszai pályaudvartól. Ezzel a miskolciak közül sokan egyetértenek, de ettől még tény, hogy a megkötött szerződés nem változtatgatható. Ráadásul nem ez az egyetlen gond a Zöld Nyíllal: a HVG értesülései szerint a közreműködő állami cég, a KIKSZ Közlekedésfejlesztési Zrt. úgynevezett szabálytalansági vizsgálatot indított a 37 milliárd forintos beruházás kapcsán, márpedig ez veszélyezteti az uniós támogatást, elmarasztalás esetén akár a már kifizetett pénzek is visszajárhatnak. A Zöld Nyíl ügye nem mentes a politikai felhangoktól. A beruházáson alvállalkozóként dolgozott a Fidesz-közelinek tartott személyek vezette Közgép Zrt. is, márpedig az ő érdeküket bajosan sértheti meg egy jobboldali irányítású város. Nem – a Közgépben papíron nem tulajdonos, de a cég kapcsán háttéremberként sokat emlegetett – Simicska Lajos volna az első, aki nem érezheti biztonságban az üzleteit a tavaly ősszel jobboldalivá vált városban. Kriza a kampányban Töröcskei István bankár és médiamogul érdekeltségét, a város környékén geotermikus erőművet építő PannErgyt támadta meg, aggályosnak mondva a cég és az előző – szocialista – városvezetés közötti megállapodásokat. Miskolc és környéke hagyományosan baloldali szimpatizáns, a válsággal és az MSZP mélyrepülésével párhuzamosan azonban nemcsak a Fidesz vált markánsan népszerűbbé, hanem a szélsőjobb is. A kormánypárt vezetése ennek ellenére nem erősítette a párt helyi szervezetét, sőt úgy tűnik, mintha a széthullásban lenne érdekelt. Bár a miskolci Répássy Róbert igazságügyi államtitkár lett a második Orbán-kormányban, Gállné Pelcz Ildikó – korábbi pártalelnök – pedig európai parlamenti képviselővé lépett elő, de maga a pártszervezet romokban hever Borsodban. A Fidesz-elnökség tavaly nyáron feloszlatta a csaknem 800 tagú miskolci alapszervezetet. A határozatot megelőzte az önkormányzati választási jelöltállítási botránysorozat. A legnagyobb vihart kiváltó döntéssel – a borsodi „régi” fideszesek szavaival – az „árvízeket végigküzdő” megyei közgyűlési elnök Ódor Ferencet Mengyi Roland jogászra cserélték. Ő Tiszaújváros országgyűlési képviselőjeként legalább kötődik a megyéhez, ellentétben például a miskolci fideszes pártélet új urával, Bíró Márk regionális igazgatóval, aki salgótarjáni. A friss káderek is messziről jöttek: a megyei kormányhivatalt az egri Demeter Ervin volt titokminiszter vezeti, az Észak-Magyarországi Fejlesztési Tanács elnöke a Nógrád megyei Becsó Zsolt lett. A Nagyváradról érkezett Kriza polgármesteri jelölése illeszkedik a trendbe: a 2006–2010-es választási ciklusban közgyűlési tagként alig jelent meg a munkahelyén – ezt súlyos betegségével indokolták –, és a Fidesz vezetése úgy gondolhatta, hogy a miskolci győzelem nem borítékolt, ha bukás lesz, bukjon a nem túl erős pártkötődésű Kriza. Csakhogy nyert. Polgármesteri döntései részben illeszkednek az országos határozatokhoz, amennyiben az általa vezetett közgyűlés is háttérbe szorítja a miskolcia- kat. Teljes vezetőcserét hajtottak végre az önkormányzati cégeknél, és az új menedzsmentbe feltűnően nagy arányban igazoltak távolról. A vagyonkezelő Miskolc Holding Zrt. igazgatóságának például egyetlen miskolci tagja maradt, a többiek budapestiek, vagy más városokban – Érden, Debrecenben – laknak. Akadtak azonban a Fidesszel szembemenő döntések is, például az, hogy a zrt felügyelőbizottságának elnöke a párttal korábban szakított Alakszainé Oláh Annamária, a Magyarok Világszövetsége kulcsembere lett, miközben távozott a testületből a helyi ősfideszes Juga György. Mindezek a döntések siettették a Fidesz-közeli városvezetés fideszes ellenzékének megalakulását – ők egyelőre szamizdat módon, online szerveződnek Miskolci Fürkészek álnév alatt. A feszültség elérte a kritikus szintet, bár budapesti források szerint az országos vezetés ódzkodik az uniós elnökség idején új frontot nyitni. Ez azonban még megváltozhat, például akkor, ha a KIKSZ valóban elmarasztalja a Zöld Nyilat, a tét ugyanis több mint 30 milliárd forint. Miskolc még 2008-ban, Káli Sándor (MSZP) polgármestersége alatt döntött 9,6 kilométernyi villamospálya felújításáról, 1,5 kilométeres meghosszabbításáról, 31 új jármű beszerzéséről és kiszolgáló infrastruktúra (például fedett várók) kialakításáról. A 37 milliárd forintos összköltség 89,5 százalékát az unió és a magyar költségvetés finanszírozza az akkori kormány döntése értelmében (a maradék a város, illetve cége, a Miskolci Városi Közlekedési Zrt. önrésze). A pénz utófinanszírozásban érkezik: az elfogadott teljesítés után jóváhagyott számlákat – miután Miskolc utalta az önrészt –, a beruházás jogszerűsége fölött őrködő KIKSZ továbbítja a kivitelezőknek. Az eljárás bizonyos részletei ugyanakkor igen ködösek. A HVG eredeti értesülése úgy szólt, hogy a KIKSZ-hez Miskolc vezetése fordult, ezt azonban mind a közlekedési cég, mind a város cáfolta – a fővállalkozó WIS Zrt. tulajdonosa, Wicha József pedig azt mondta, magáról a procedúráról sem értesült. A gondok egyébként, amelyeket a titokzatos bejelentő – alighanem a KIKSZ egyik munkatársa – megfogalmazott, nem vetítenek előre fővesztést: például kifogásolta, hogy nincs meghatározva a szerződésben, mennyi a vállalkozó „elfogadható haszna”. Komoróczy Imre, aki a Miskolci Közlekedési Zrt.-nél a Zöld Nyíl beruházási gazdája, a HVG-nek azt mondta, hogy az egész bejelentés alaptalan. Akik arra gyanakodtak, hogy a bejelentő nem állhat távol Krizáéktól, emlékeztetnek, hogy a polgármester mindig is ellenezte például a hosszabbítás irányát. Akárhogyan is, a támogatás megnyirbálása a legrosszabbkor jönne a városnak, amely 5 milliárdos hiánnyal fogadta el a 2011-es költségvetését – tiltakozásul az önkormányzat pénzügyi osztályvezetője a kinevezése másnapján lemondott. RÁDI ANTÓNIA
__label__internet 0.993522 __label__fúzió 0.109716 __label__befektetés 0.0140736 __label__sajtó 0.00649827 __label__távközlés 0.00574025 __label__társasági@@élet 0.00349342 __label__igazságügy 0.00155876 __label__menedzsment 0.00146506 __label__média 0.00114357 __label__szolgáltatóipar 0.00110873 $$$ __label__geography__usa 1.00001 __label__internet 0.996186 __label__fúzió 0.112805 __label__organization__verizon 0.0675567 __label__befektetés 0.0446909 __label__organization__yahoo! 0.028446 __label__organization__aol 0.0216253 __label__person__jeff 0.0132328 __label__person__huffington 0.00913564 __label__person__arianna 0.00913564 $$$ __label__internet __label__média geography__usa person__huffington person__arianna organization__huffington@@post genre__hír year__2016 $$$ TÁVOZIK AZ AMERIKAI BLOGKIRÁLYNŐ, Arianna Huffington vált $$$ TÁVOZIK AZ AMERIKAI BLOGKIRÁLYNŐ Arianna Huffington vált Lemond a nevét viselő The Huffington Post médiaportál főszerkesztői posztjáról, és a cégtől is távozik a 66 éves Arianna Huffington. Várhatóan novembertől Thrive Global néven új vállalkozást indít, amely egészségügyi és wellnesskérdésekkel foglalkozik. Az erős görög akcentusát máig megőrző, Athénban, Arianna Sztasszinopulosz néven született nő Londonban kóstolt bele az újságírásba. 1980-ban költözött az USA-ba, ahol Michael Huffington olajmilliárdos neje lett, akitől 1997-ben komoly gyerek- és feleségtartással vált el. A konzervatív híraggregátor és bloggyűjtőhely, a Drudge Report liberális ellenpárjaként 2005-ben harmadmagával alapította meg a Huffington Postot. Huffington 2011-ben 315 millió dollárért adta el a céget az AOL online portálnak, amelyet tavaly májusban vett meg 4,4 milliárd dollárért az online médiabirodalmat építő Verizon Communications távközlési társaság. A Verizon nemrég a Yahoo internetes üzletágát is megvásárolta.
__label__művészet 0.307368 __label__irodalom 0.206904 __label__pszichiátria 0.144159 __label__kultúra 0.0550153 __label__orvostudomány 0.0362301 __label__természetgyógyászat 0.0185566 __label__egészségügy 0.0185566 __label__pszichológia 0.0132328 __label__okkultizmus 0.00942259 __label__könyvkiadás 0.00735583 $$$ __label__művészet 0.334599 __label__irodalom 0.196836 __label__orvostudomány 0.168867 __label__pszichiátria 0.168867 __label__könyvkiadás 0.063725 __label__kultúra 0.0474359 __label__pszichológia 0.0259674 __label__természetgyógyászat 0.0244331 __label__táplálkozási@@szokások 0.0145136 __label__filozófia 0.0132328 $$$ __label__irodalom __label__művészet __label__pszichiátria genre__cikk author__lindner@@andrás year__2015 $$$ Hogy hat a biblioterápia?, Ráolvasók $$$ Hogy hat a biblioterápia? Ráolvasók Sok száz éve ismerik, más művészetterápiákhoz képest mégis kevéssé elterjedt az olvasásterápia. A betegek fele már négy hónap után jobban érezte magát, mint hagyományos antidepresszánssal kezelt sorstársai, egy év múlva pedig mindannyian sokkal könnyebben viselték a depresszióval kapcsolatos problémáikat. Ez a summázata a Glasgow-i Egyetem munkatársai által végzett, két éve publikált vizsgálatnak, melynek során a kétszáz résztvevő felét biblioterápiával – ez esetben nem egy szépirodalmi művel, hanem a kutatást vezető professzor, Christopher Williams depresszióval foglalkozó könyvével – kúrálták. Bár efféle adatszerű bizonyítékokból máig kevés áll rendelkezésre, „a rendszeres olvasás az élet bármely területén képes lehet gyógyítani, megszabadítani a fájdalmaktól, a mindennapok béklyóitól, ajtót nyitni egy másik világ felé” – foglalja össze tapasztalatait a HVG-nek Andrea Gerk német írónő, biblioterapeuta. Ő az utóbbi években klinikákon, kórházakban, óvodákban, idősotthonokban és fegyintézetekben járva kutatta a biblioterápia hatását, amit nemrégiben Az olvasás mint orvosság című kötetben összegzett. Elsősorban a depresszió kezelésében tartják sokan hasznosnak ezt a módszert (kivéve a súlyosabb eseteket). De ilyenkor sem feltétlenül vidám olvasmányokra van szükség – magyarázza a bölcsész-, tanári és orvosi diplomával, továbbá három évtizedes gyakorlattal rendelkező, Salzburgban orvosként dolgozó Hász Erzsébet biblioterapeuta. A derűs írások ugyanis provokatívan hatnak egy depressziósra, mert az illető kizárva érzi magát a vidámságból, a reménykedő magatartásból. Vigyázni kell azonban a komorabb hangvételű történetekkel is. Egy komolyabban depressziós beteggel nyilván nem tanácsos például Goethe híres levélregényét, az 1774-es megjelenését követően öngyilkossági hullámot elindító Az ifjú Werther szenvedéseit olvastatni. A terapeutának amúgy is minden páciens esetét külön kell mérlegelnie, mert hiába közismert szakmai körökben, hogy Flaubert Bovarynéja alkalmas a szerelmi bánat enyhítésére, korántsem nyújthat vigaszt mindenkinek ez a realista regény. Hász Erzsébet azért összeállított egy szöveggyűjteményt a tapasztalatai alapján a használható művekből. „Catullus több mint kétezer éves, Odi et amo kezdetű kétsorosát például állandóan alkalmazom, mert az ambivalencia pszichológiai fogalmának egyik legpregnánsabb kifejezése” („Gyűlölök és szeretek. Mért? Nem tudom én se, de érzem: / így van ez, és a szivem élve keresztre feszít.” – Szabó Lőrinc fordításában). De idesorolja még Petőfi Szabadság, szerelem! című költeményét és filozófiai szövegeket is, köztük például Platón világos dialógusait a jóságról, szépségről, boldogságról, igazságról. Kant is jó, „ám Heideggert még Salzburgban, német anyanyelvűekkel sem olvastatok, mert nehéz a nyelvezete”. A megfelelő szöveg megtalálása azonban az egyik fele csak a terapeuta munkájának: a másik, ennél is fontosabb a műélmény feldolgozása pszichoterápiás jellegű beszélgetés keretében. A könyvterápia gyökereit Andrea Gerk a XVI. századi neves francia esszéíró-filozófusig, Michel de Montaigne-ig vezeti vissza, aki hatalmas könyvtárat gyűjtött, és az elsők között ismerte fel az olvasás jótékony hatását. Két évszázaddal később aztán az angol könyvtári társaság indítványozta úttörő módon, hogy lássák el könyvekkel a kórházi betegeket, a XIX. század elején Benjamin Rush philadelphiai orvos a gyógyító olvasásról értekezett, kor- és pályatársa, John Minson Galt pedig alkalmazta is a terápiát pszichiátriai betegek kezelésénél. Magyarországon először az 1950-es években hoztak létre könyvtárat néhány kórházban, az egyéni olvasásterápiát egy évtizeddel később Oláh Andor kezdte, míg az első csoportos foglalkozást 1980-ban indította el Bartos Éva Szekszárdon, súlyos alkoholbetegekkel. Nemcsak a depresszió kezelhető eredményesen biblioterápiával; például demenciás vagy szélütéses betegek állapotán is sikerült már javítani vele. Eredményesen alkalmazzák pánikbetegség, fóbiák, továbbá alvás- és magatartászavarok kezelésére is. Angliában pedig a The Reader (Az olvasó) nevű szervezet tagjai arról számoltak be, hogy reumás betegek fájdalmait tudták csökkenteni a módszerrel. Másként lehet hasznos a terápia elítéltek körében. A münsteri fegyház könyvtárában tapasztaltak alapján Gerk arról számolt be könyvében, hogy a fogvatartottak nyolcvan százaléka vallotta legkedvesebb szabadidőtöltésének az olvasást – a tévézést is megelőzve. Bár a biblioterápiás kínálatba a szépirodalom mellett beletartoznak a pszichológiai témájú kötetek is, a szakértők hangsúlyozzák, ez utóbbiak nem keverendőek össze a különösen a tengerentúlon igen nagy népszerűségnek örvendő úgynevezett „self-help” könyvekkel. A két amerikai személyiségfejlesztő tollából magyarul Erőleves a léleknek címmel megjelent kötetben például 101 „lélekemelő történet” szerepel, amelyek „csodálatos példák sokaságával (...) megkönnyítik, hogy megtaláljuk a helyes irányt életünk nagy útkereszteződéseiben”. Az angolszász világban efféléket szinte receptre írnak fel betegeknek, ám „én ezeket egyáltalán nem kedvelem, mert nem mindig képviselnek igazi értéket, és túlságosan leegyszerűsítik a személyes tapasztalatokat” – kommentálja a műfajt Hász Erzsébet. Hiába szól sok minden a biblioterápia mellett, a napi gyakorlatban – legalábbis az angolszász világon kívül – mégis többet használják a zene-, a festészet- vagy a táncterápiát. A Magyarországon biblioterápiás továbbképzési szakot is alapító Hász Erzsébet ezt egyebek mellett arra vezeti vissza, hogy „a művészetekről társalogva a legtöbb ember csak utoljára gondol az irodalomra”. De oka lehet ennek az olvasás visszaszorulása vagy – mint Andrea Gerk a német helyzetre utal – a csoportos olvasás hagyományának hiánya is. A kórházakban, még Németországban is, takarékossági okokból éppen sorra zárják be a betegeknek fenntartott könyvtárakat. LINDNER ANDRÁS
__label__számítógépes@@bűnözés 0.843905 __label__terrorizmus 0.0408557 __label__informatika 0.0396488 __label__járvány 0.00610756 __label__internet 0.0047652 __label__közegészségügy 0.0043415 __label__aids 0.00383448 __label__halálbüntetés 0.00328306 __label__merénylet 0.00165848 __label__pilótajáték 0.00133502 $$$ __label__geography__törökország 1.00001 __label__számítógépes@@bűnözés 0.766304 __label__geography__románia 0.314061 __label__organization__kurd@@munkapárt 0.0534133 __label__informatika 0.0474359 __label__halálbüntetés 0.0396488 __label__járvány 0.0293222 __label__emberi@@jogok 0.0229874 __label__terrorizmus 0.0120638 __label__geography__irán 0.00913564 $$$ __label__informatika __label__számítógépes@@bűnözés geography__törökország person__mumcu person__uger genre__cikk author__güven author__banu year__1995 $$$ A vírusok üzenete $$$ A vírusok üzenete Uger Mumcu az egyik legnevesebb és legelismertebb török újságíró volt. A Cumhuriyet című napilapban vezetett rovatában Mumcu korrupciós ügyeket fedett föl, terroristacsoportok működését leplezte le, és harcba szállt a fanatikus-fundamentalista ideológiákkal. Emellett számos könyvet is írt. 1993. január 24-én egy autóba rejtett pokolgéppel meggyilkolták. Halála miatt egész Törökországban tüntetéseken tiltakoztak az emberek, a merénylet helyét vörös szegfűk ezrei borították. Mumcu gyilkosait azóta sem találták meg, a török szoftverkészítők azonban megszervezték a maguk bosszúját. A nyomozás hiányosságai elleni tiltakozásképpen írtak egy vírusprogramot, amely a megfertőzött – és Norton vagy PC Tools szoftvert használó – számítógépekbe eljuttatja az üzenetet: Ugur Mumcu nem halt meg. Ha valaki megkísérli az üzenet kitörlését, a vírus továbbterjed, s elkezdi kiirtani a memória tartalmát. Törökországban összesen mintegy 650 ezer személyi számítógép (PC) van, s ezeket becslések szerint körülbelül egymillióan használják. Évente százezer új számítógép talál gazdára, s a szektor 22 ezer embert foglalkoztat. Egy olyan országban, ahol a demokráciát többször is eltaposta a hadsereg, a török PC-használók politikai véleményük kifejtéséhez a legkönnyebb útnak egy vírusprogram írását tarthatják. A Törökországban készített és ott keringő mintegy kéttucatnyi vírusból legalább három politikai indíttatású. Az egyik ilyen vírus az 1980-as államcsíny vezetőjét, Kenan Evrent „örökíti meg”. A vírus aktivizálódásakor a monitoron tíz másodpercenként áthalad egy ősz hajú, sötét öltönyös férfi. A sétapálcás figura a már nyugállományban lévő tábornokra hasonlít. Névadójával ellentétben azonban a vírus nem ártalmas, és a számítógép adatállományában semmilyen károsodást nem okoz. Egy másik viszonylag ártalmatlan vírust Süleyman Demirel államfő, a török politika veteránja „inspirálta”. Évekkel ezelőtt Demirelre támogatói a Baba (apa) becenevet akasztották. A gazdasági és politikai nehézségekkel küzdő törökök rövidesen a kedveskedő névből a „Ments meg, apa!” segélykiáltást alkották, amely nemrég feltűnt a megfertőzött adatállományokban. Bár a vírus egy-egy programot időnként elzár, a számítógépet magát nem károsítja. A Mumcu-vírus az első török „termék”, amely fölkerült az ártalmas számítógépvírusokat összesítő McAffee-listára. Így a McAffee Scan and Clean vírusölő programjának 108. változata már fölveszi a küzdelmet vele is. BANU GÜVEN (MILLIYET)
__label__sport 0.685959 __label__labdarúgás 0.637041 __label__sportfinanszírozás 0.341593 __label__privatizáció 0.0149671 __label__társadalombiztosítási@@önkormányzat 0.00176461 __label__adó 0.00146506 __label__szponzorálás 0.00114357 __label__jégkorong 0.000949944 __label__kosárlabda 0.000921051 __label__határon@@túli@@magyarok 0.000893046 $$$ __label__geography__magyarország 1.00001 __label__sport 0.817585 __label__sportfinanszírozás 0.48439 __label__labdarúgás 0.370235 __label__organization__ftc 0.294225 __label__privatizáció 0.0675567 __label__organization__ftc@@labdarúgó@@és@@sport@@rt. 0.0396488 __label__organization__fradi@@befektetési@@rt. 0.0140736 __label__organization__ute 0.0128312 __label__person__várszegi@@gábor 0.0124417 $$$ __label__sport __label__sportfinanszírozás __label__labdarúgás __label__külföldi@@befektetés geography__magyarország organization__dicobe organization__ftc genre__cikk genre__keretes author__félix@@péter year__1998 $$$ Veszik vagy viszik? $$$ Veszik vagy viszik? Az érintettek korábban percenként változó helyzetértékelése után lapzártánkkor éppen az tűnik valószínűnek, hogy az amerikai Dicobe befektetési cég 25 millió dollárért végül mégis 80 százalékos tulajdonosává válik annak a részvénytársaságnak, amelybe a Ferencvárosi Torna Club (FTC) 20 százalékos részesedés fejében, 1,3 milliárd forint értékben szőröstől-bőröstől apportálja futballszakosztályát. Igaz, a végső szót csak a május 26-ára összehívott egyesületi közgyűlés mondja ki, a testület által megbízott képviselők és a Dicobe szakemberei már valamennyi részletkérdésben megállapodtak – legalábbis a HVG kérdésére ezt állította mind Török Ferenc, az FTC jogi tanácsadója, mind Szilvás Zoltán, a Dicobe magyarországi megbízottja az április 23-án Bécsben tartott utolsó egyeztető tárgyalást követően. Az ott vázolt forgatókönyv szerint Gyollai János, az FTC jogásza április végére elkészíti a megállapodás szerinti végleges szerződéstervezetet, a Dicobe pedig május 4-én megnevezi azt a magyar bankot, ahová legkésőbb május 11-én, azaz a szerződés aláírásának napján befizet 500 ezer dollár biztosítékot. Ha az amerikaiak hibájából hiúsulna meg a szerződés, úgy ez az összeg az FTC-t illeti, ha viszont a magyar klub hibájából vagy a közgyűlés akaratából megy füstbe a terv, a Dicobe visszakaphatja azt. A találkozón egyébként két nagyon fontos kérdésben csaptak össze a szerződni vágyó felek: mi történik az FTC névvel, ha az újonnan létrehozandó FTC Sport- és Labdarúgó Rt. (FTC Rt.) anyagilag megroggyan, s mit lehet tenni annak érdekében, hogy ne változzanak meg a Fradi rovására a tulajdoni arányok, ha esetleg külső forrásbevonásra kényszerülne a társaság? A nemzetközi szokásoktól eltérően a sajtó jelenlétében zajló és videofelvételre rögzített tárgyaláson úgy határoztak: ha az FTC Rt. saját tőkéje az induló összeg (6,5 milliárd forint) 30 százalékáig csökkenne, a társaságot végelszámolással megszüntetnék, feltéve, hogy a veszteségek finanszírozására a tulajdonosok nem találnak más megoldást. A végelszámolás esetén a Ferencváros apportja névértékén – tehát 1,3 milliárd forintért – vásárolhatná vissza az általa bevitt márkanevet és a labdarúgócsapat működtetésének „know-how-ját”. Rejtély, hogy a jelenleg több százmilliós tartozás terhe alatt nyögő FTC miből tudná visszakaparintani a névhasználatot, de információink szerint a tárgyalásokon a klub vezetői úgy vélekedtek, biztosan találnak majd egy befektetőt, aki mögéjük áll. A gazdasági társaságokról szóló törvény ismeretében azonban komoly meglepetés érheti az FTC-t: ha ugyanis a 30 százalékra olvadt saját tőke nem fedezi a végelszámolás költségeit, az egész ügylet felszámolásba csúszhat át, ebben az esetben pedig a felszámoló annak adja el a névhasználatot, aki a legtöbbet fizeti érte. Szilvás Zoltán a HVG kérdésére elismerte, a magyar gazdasági jog alapján nincs 100 százalékos biztonságban a Ferencváros, de így legalább érdekében áll a hosszú távú és gazdaságos együttműködés. A másik kemény vita arról bontakozott ki, vétójog illesse-e meg az FTC-t, ha az rt számára esetleg szükségessé váló forrásbevonás érdekében úgynevezett átváltható kötvényeket bocsátanának ki. Ebben az esetben fennáll annak a veszélye, hogy ha a kötvények után járó kifizetésekre a társaság nem lenne képes, ezek az értékpapírok részvényekre válthatók, s így megváltoznak a társaságon belüli tulajdonosi arányok, ami elsősorban az FTC-t sújtaná. Végül a Dicobe hozzájárult az FTC vétójogához, Szilvás szerint azért, mert átváltható kötvények kibocsátásakor úgyis feltételes alaptőke-emelést kell végrehajtani, s ebben az FTC-t már a korábbi megállapodások alapján vétójog illeti meg. Tény, hogy a Dicobe továbbra is homályban tartja tevékenységét, s nem nevezi meg azokat a befektetőket, akiknek a pénzét forgatja. Török Ferenc a HVG kérdésére ugyanakkor elmondta: a Bécsben bemutatott banki igazolások meggyőzték arról, a Dicobe mintegy 198 millió dollárnyi tőkét mozgat, és szerinte minden bizonnyal rendelkezésére áll nemcsak az rt alapításához szükséges 25 millió dollár, hanem további 10 millió dollár is, amit elvben játékosvásárlásra kíván majd fordítani. A Dicobe őszinte vásárlási szándékát magyar sajtó- és labdarúgóberkekben egyaránt kétségbe vonják. Ennek oka, hogy az amerikaiak az FTC egyesületi tanácsának április 2-ai határozata ellenére április 16-áig nem mutatták be egyetlen magyar bank feltétel nélküli igazolását sem arról, tényleg befizették-e a 25 millió dollárt a megadott időre. Szilvás Zoltán az egyesületi tanács eme feltételeit – a HVG kérdésére – egyoldalú diktátumnak nevezte, és határozottan leszögezte, ezt a Dicobe soha nem fogadta el magára nézve kötelezőnek. Enyhén szólva is sajátosnak tűnő számítása szerint, amennyiben április 16-ától az rt május végi megalapításáig ezt az összeget – profitábilisabbnak számító pénzügyletek helyett – lekötnék, úgy például a magyar tőzsdét tekintve 1,3 millió, a New York-it figyelembe véve pedig becslése szerint 1,5 millió dollár veszteség érné a céget. Ráadásul az FTC egyesületi tanácsa még arra sem vállalt kötelezettséget, hogy a szerződéskötést egyértelműen támogatja – állította Szilvás. A Dicobe sokáig kibújt a határozott válasz alól, vállalja-e a fedezetigazolás bemutatását a kívánt határidőig, vagy sem. Szilvás folyamatosan arról beszélt, hogy a szerződés kapcsán felmerült vitás kérdésekben minden bizonnyal meg tudnak majd egyezni. Ugyanakkor a Ferencváros egyesületi tanácsa – elég könnyen tetten érhető módon – megszegte saját határozatát, amely szerint a fedezetigazolás április 16-ai benyújtásának elmulasztása esetén ejtik a Dicobe-ot, és más befektetővel kezdenek tárgyalni. Menet közben hajba kapott az FTC egész vezérkara, Deák László ügyvezető elnökhelyettes egyenesen hazugnak nevezte Benedek Fülöp társadalmi elnököt, aki szerinte szándékosan elhallgatott információkat előlük, mert a Fradi futballcsapatának megvásárlására szintén jelentkező konkurens amerikai International Management Group szekerét tolja, és egyéves működése során azon dolgozott, hogy őt és Szívós István elnököt eltávolítsa a klubtól. Tény az is, hogy Benedek Fülöp többször kifejtette, mivel a Dicobe nem tette le a fedezetigazolást határidőre, ezért elvesztette versenyelőnyét, s kijelentette, az április 24-ei egyesületi tanácsi ülésen ellene fog voksolni. Ezzel szemben a testület egyhangú szavazással kitartott a Dicobe mellett. FÉLIX PÉTER
__label__jegybank 0.0062999 __label__bank 0.00408014 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__organization__mnb 0.983095 __label__jegybank 0.115971 __label__organization__fkgp 0.028446 __label__person__torgyán@@józsef 0.0124417 __label__person__surányi@@györgy 0.00328306 __label__person__boros@@imre 0.00182021 __label__organization__cw@@bank 0.00176461 __label__organization__országgyűlés 0.00117951 __label__person__járai@@zsigmond 0.00117951 $$$ __label__bank __label__jegybank __label__politika geography__magyarország organization__fkgp organization__mnb genre__hír year__1999 $$$ Kisgazda-Surányi kiegyezés $$$ Kisgazda-Surányi kiegyezés A Kisgazdapárt és a Magyar Nemzeti Bank (MNB) vezetői a jövőben rendszeresen egyeztetnek a monetáris politika főbb kérdéseiről - jelentette be Bánk Attila frakcióvezető a párt képviselőcsoportjának vezetői és Surányi György MNB-elnök, valamint Szapáry György alelnök múlt heti találkozója után. A négyórás, zárt körű tisztázó megbeszélésre azt követően került sor, hogy négy kisgazda képviselő tavaly december elején javaslatot tett az Országgyűlésnek az MNB gazdálkodását átvilágító parlamenti vizsgálóbizottság felállítására. Torgyán József pártelnök is kifejezésre juttatta a bank vezetőjével kapcsolatos fenntartásait, sérelmezte például, hogy Surányi György a brit The Economist hetilap budapesti tanácskozásán a kisgazdák szakmai hozzáértését kétségbe vonó kijelentéseket tett. A találkozó után Bánk Attila azt közölte, hogy miután valamennyi félreértést sikerült tisztázniuk, nincs már létjogosultsága a vizsgálóbizottság felállítására vonatkozó javaslatnak, amelyről a parlament még nem is szavazott. A pártnál ugyanakkor arról tájékoztatták a HVG-t, az indítványt hivatalosan még nem vonták vissza, s az egyik „társszerző”, Turi-Kovács Béla egy hét végi szombathelyi rendezvényen azt is kijelentette, csak akkor áll el a javaslattól, ha ígéretet kap arra, hogy az Állami Számvevőszék (ÁSZ) jogosítványt kap az MNB rendszeres ellenőrzésére. Az 1999-es költségvetési törvény vitájában azonban egy ilyen értelmű - Bánk Attila, valamint Szájer József (Fidesz-MPP) és Balsai István (MDF) által jegyzett - indítvány már elvérzett, miután nem kapta meg a kétharmados támogatást. (Járai Zsigmond pénzügyminiszter ezt követően szellőztette meg azt az áthidaló - kétharmados támogatást nem igénylő - változatot, hogy esetleg a tárcán belül jönne létre egy, az MNB-t, az APEH-et és a vámhatóságot is érintő ellenőrző szervezet.) A kisgazdáknak érdekükben áll megegyezni, mert bár a koalíciós szerződés az FKGP-nek ígéri az MNB egyik alelnöki székét, ehhez a jegybanktörvény szerint meg kell nyerni a bankelnök támogatását is. A parlament már korábban - december 22-én - megválasztotta az MNB felügyelőbizottságának tagjait, az elnök a kisgazda jelölt Kelemen László újpesti ügyvéd lett.
__label__társadalom 0.187143 __label__gazdaság 0.000979752 __label__történelem 1e-05 __label__kultúra 1e-05 __label__pénzügy 1e-05 __label__külpolitika 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__társadalom 0.0474359 __label__gazdaság 0.00117951 __label__versenyképesség 0.000402042 __label__geography__usa 1e-05 __label__geography__európai@@unió 1e-05 __label__külpolitika 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 __label__person__kassai@@viktor 1e-05 $$$ __label__nők@@helyzete __label__társadalom organization__világgazdasági@@fórum genre__cikk genre__keretes genre__toplista year__2010 $$$ Globális genderszakadék-rangsor, 2009 $$$ Globális genderszakadék-rangsor, 2009 A globális genderszakadék-rangsort a Világgazdasági Fórum nevű genfi szervezet készíti évente. A rangsorban az egyes országok 14 mérőszám súlyozott átlaga alapján foglalják el helyüket, a mérőszámok a nők és a férfiak közötti különbségeket jelzik a munka világában, az oktatásban, az egészségügyben és a politikai hatalomban, az ENSZ és más nemzetközi szervezetek adatai alapján. A listán az 1. helyezés a legjobb.
__label__történelem 0.268951 __label__műkincs 0.136618 __label__művészet 0.0758682 __label__kultúra 0.0341104 __label__műkereskedelem 0.0140736 __label__képzőművészet 0.0109969 __label__zsidóság 0.00758724 __label__festészet 0.0062999 __label__közgyűjtemény 0.00447838 __label__kárpótlás 0.00371725 $$$ __label__geography__magyarország 0.999457 __label__történelem 0.712242 __label__műkincs 0.239359 __label__művészet 0.140346 __label__kultúra 0.0302246 __label__műkereskedelem 0.0185566 __label__képzőművészet 0.0179962 __label__holokauszt 0.00691384 __label__geography__szovjetunió 0.00610756 __label__person__eichmann 0.00574025 $$$ __label__festészet __label__képzőművészet __label__műkincs __label__művészet __label__történelem geography__magyarország person__herzog@@mór@@lipót genre__cikk author__murányi@@gábor year__2010 $$$ A HERZOG-GYŰJTEMÉNY ARANYKORA, Házimúzeum $$$ A HERZOG-GYŰJTEMÉNY ARANYKORA Házimúzeum Az évtizedes persorozat után Magyarországon hoppon maradt Herzog-örökösök most egy washingtoni bíróságnál keresik az igazukat. A 40 visszakért műremek az egykor legendás, 2500 darabos kollekciónak csupán a töredéke. Kortársai előszeretettel, ám korántsem elismerően emlegették keleti nábobként az apja életművét kiteljesítő titokzatos Herzog Mór Lipótot. A két évvel a kiegyezés és a zsidó emancipáció törvénybe iktatása után, 1869-ben már igen jómódú családba született – s nagyapja, Herzog Moses Löbl utóneveit „magyarosítva” továbbvivő – ifjú ugyanis megsokszorozta az 1914-ben rá maradt tekintélyes családi vagyont. Életvitelben ugyanakkor szembefordult a családi tradíciókkal. Édesapját, az 1886-ban nemesi, két évtized múlva bárói rangra emelt s 1911-ben főrendiházi taggá kinevezett Herzog Pétert még „közéletünk kiváló” alakjaként, „az ország egyik legnagyobb kereskedői talentumaként” emlegették. A társasági és politikai lapok – majd a róla írt nekrológok – akként áradoztak róla, mint aki négy világrészben tette „keresett terményczikké a magyar dohányt”, aki „mindenütt ott van”, hazafias politikai mozgalmakban csakúgy, mint a színházi bemutatókon, irodalmi matinékon, hangversenyeken, a zártkörű elitklubokban, vadászatokon, és „a jótékonykodás terén is kimagaslót teljesít”. Az asszimiláció harmadik nemzedékét képviselő fia, Mór Lipót ezzel szemben még szívósan épített cégbirodalmának nagyobb vállalatainál sem szívesen viselt igazgatósági tagságot, közszereplést pedig jószerével nem is vállalt. Elzárkózása odáig terjedt – említ egy jellemző példát 1993-as, a Budapesti Negyed című folyóiratban megjelent tanulmányában Kövér György történész –, hogy jogtanácsosán keresztül egy ízben még azt is megpróbálta megakadályozni, hogy egy újságíró (akinek értelemszerűen interjút sem adott) egyáltalán írjon róla, a „nem köztényezőről”. A nyilvánosság kegyeire fütyülő „pénzoligarcha” egy 1929-es kötetben Radnóti József zsurnalisztától meg is kapta a magáét: „Herzog Mór Lipót báró de Csete csak annyiban arisztokrata, hogy vagy kevés borravalót ad, vagy egyáltalán nem ad borravalót, hogy közügyre nem áldoz, hogy teljesen egocentrikusan érez és gondolkozik, és hogy raccsol és fölteszi a monokliját, ha véletlenül született keresztény notabilitással hozza össze jó sorsa.” Az Andrássy út 93. szám alatti Herzog-palota lakójáról életében jószerével ez az egyetlen, átfogónak aligha mondható, ráadásul meglehetősen félrerajzolt írásos portré. A famíliája vagyonával legeredményesebben sáfárkodó báró hozta össze ugyanakkor a már életében legendásként emlegetett, becslések szerint 2500 műremekből álló Herzog-gyűjteményt. A páratlan kollekcióról az utóbbi napokban annak kapcsán esett szó a sajtóban, hogy a Herzog unokák és dédunokák évtizednyi budapesti pereskedés és az egymással gyökeresen ellentétes bírói ítéletek után washingtoni jogi fórumon folytatják harcukat „jogos örökségükért”, a korábbi 12 helyett immár 40 világhírű festményt követelve vissza Magyarországtól. A halála után hat évig, 1940-ig lényegében egyben tartott Herzog-gyűjtemény szűk fél évtized alatt hullott darabjaira. Előbb az örökösök osztoztak rajta, majd a zsidótörvényeket életbe léptető magyar állam tekintette saját zsákmányának, 1944-ben pedig a német, majd a szovjet megszállók vették belőle magukhoz – más családok értékeivel együtt – mindazt, amit csak értek. Noha a gyűjteményalapító kétségkívül egész életében kerülte a reflektorfényt, a korabeli lapok apró betűs közleményeiből azért kiderül, hogy a „közügyekre nem áldozó felkapaszkodott pénzarisztokrata” olykor mégiscsak adományozott valamit közgyűjteménynek. 1912-ben például a Vasárnapi Újság rövid tudósításban őt és – a mostanság a legkiválóbb mecénásként emlegetett – Nemes Marcellt „európai gondolkozású amateur” hazafiaknak titulálta, mivel ajándékaik nagyban gazdagították az Iparművészeti Múzeumot, s effajta nagyvonalú gesztust „nem sokat jegyeztek fel a magyar múzeumok krónikái”. A két „hazánkfia” együttes említése is alátámasztja azt, amit Mravik László művészettörténész 2001-ben, ugyancsak a Budapesti Negyedben állított, hogy a polgári műgyűjtés legmarkánsabb figurájának tekintett Nemes legjobb magyar tanítványa éppen a pénzmágnás volt. Ezt a momentumot korábban a „tanítómesternek” kultuszt építő művészettörténész, Németh István is hangsúlyozta. 1992-ben a Köztársaság című hetilapban például akként idézte fel a történteket, hogy amikor a szén- és fakereskedésnek hátat fordító Nemes Marcell, túl a negyedik ikszen, elhatározta, hogy hivatásos műkereskedő lesz, a Kereskedelmi Bankhoz fordult pénzért, ám ott, 1908 táján, maguk helyett az éppen kiváló befektetési lehetőségeket kereső Herzog bárót ajánlották. Az együttműködés mikéntjéről kevés érdemit tudni. Németh úgy véli, hőse a bárótól kölcsönkapott pénzből teljesen önállósította magát. A 20. század közepi magyarországi műkincsfosztogatások feltárásával ismertté lett Mravik feltételezése szerint a kapcsolat ennél szorosabb volt, merthogy „a bölcs és ravasz tanácsokért” cserébe Herzog alighanem közvetlenül is támogatta Nemes „csapongó szerzeményezéseit is”. Akár így, akár úgy történt, 1913-ban fordulat állt be. Az önzetlen, ám túlköltekező Nemes olyannyira eladósodott, hogy világraszóló gyűjteményét kénytelen volt Párizsban árverésre bocsátani. Máig kérdés, hogy az egyébként nem túl jól sikerült aukción, avagy az adósságok törlesztéseként került-e Herzog palotájába más műkincsek mellett az éppen Nemes által újrafelfedezett és az expresszionizmus előfutárának (ki)nevezett 16. századi spanyol festő, El Greco vagy a két századdal későbbi zseni utód, Goya több remeke. Az viszont bizonyos, hogy a tanítvány körültekintőbb gazdának mutatkozott szertelen mesterénél, az újrakezdésben verhetetlen Nemesnél. A mondhatni hetenként gyarapodó gyűjteményének engedte át a Herzog család „ősi”, 1885-ben épült, s immár múzeumszerűen berendezett Andrássy úti palotáját (amely 1945 után évtizedekig belügyi használatban volt, ma irodaházként funkcionál). „Csupán” nővérének hagyott meg egy lakószobát, és magának egy dolgozót, ahová legkedvesebb El Greco-képeit akasztotta, a családot a valamivel szerényebb szomszéd épületbe költöztette. A féltve őrzött kollekciót Herzog korántsem rejtegette, hiszen a képtárat – állítja Topor Tünde a Herzog-gyűjtemény egyik becses darabjának, a posztimpresszionista Paul Gauguin 1886-os csendéletének kanyargós útját követő írásában – időnként megnyitották az érdeklődők előtt. 1927-ben pedig a Magyar Művészet című folyóiratban a nemzetközi tekintélyű művészettörténész, a bécsi Kunsthistorisches Museum (később nácikkal kollaboráló) igazgatója, Ludwig Baldass félszáz reprodukcióval illusztrálta „a magángyűjtemények között kétségtelenül a legelső sorban álló” Herzog-kollekciót, amely alapján követhető „a képzőművészet egész fejlődése a középkor végétől egészen a mi korszakunk küszöbéig”. 1929 júliusában Az Est szenzációs hírt közölt: a Galerie Mathiesen, Berlin egyik legnagyobb műkereskedő cége öt világhírű képet (egy-egy Manet-, Renoir-, Goya- és két Cézanne-alkotást) vásárolt az Andrássy útról. Az eset azonban, bár történtek más eladások is, inkább rendhagyónak számított, mivel „a Herzog-gyűjtemény gerince” – hangsúlyozta a széthordás stációit, az egyes művek sorsát akkurátusan feltáró Mravik László – Herzog Mór Lipót özvegyének, Hatvany-Deutsch Jankának 1940-ben bekövetkezett haláláig érintetlen maradt. MURÁNYI GÁBOR
__label__alternatív@@energia 0.803184 __label__közlekedés 0.615098 __label__közúti@@közlekedés 0.51563 __label__autóipar 0.50001 __label__környezetbarát@@termék 0.262852 __label__innováció 0.233716 __label__úthálózat 0.0780882 __label__útdíj 0.0534133 __label__villamosenergia-ipar 0.0311538 __label__áruszállítás 0.0275953 $$$ __label__autóipar 0.437833 __label__környezetbarát@@termék 0.327678 __label__alternatív@@energia 0.281416 __label__közúti@@közlekedés 0.115971 __label__innováció 0.090103 __label__villamosenergia-ipar 0.0460439 __label__energiaellátás 0.0341104 __label__közlekedés 0.033096 __label__környezetvédelem 0.0311538 __label__úthálózat 0.0136468 $$$ __label__autóipar __label__környezetbarát@@termék __label__környezetvédelem geography__dél-korea geography__nagy-britannia genre__cikk genre__keretes year__2016 $$$ Elektromos autók végtelen hatótávval $$$ Elektromos autók végtelen hatótávval Az akkumulátorok fejlesztése helyett inkább azzal kellene foglalkozni, miképpen lehetne folyamatosan, az útról tölteni a környezetbarát elektromos autók energiaforrásait – állítják a kísérleti útszakaszokat egymás után építő kutatók. Dél-Koreában már elkészült egy olyan, 12 kilométer hosszú út, ahol a buszok érintés nélkül, mágneses rezonancia közvetítésével töltődnek fel, a Londontól északra fekvő Milton Keynesben pedig olyan rendszert tesztelnek, amelyben az ott közlekedő buszok álló helyzetben tölthetik fel érintésmentes módon akkumulátoraikat. A brit fővárosban már egy olyan útszakasz is elkészült, ahol előbb álló, majd később mozgásban lévő személyautókat töltenek fel az útba rejtett áramforrásokból. Az utóbbiaknál állandó wifikapcsolat van az elektromos hálózat, illetve a járművek között, így optimalizálják az akkumulátorok töltését. A mozgásban lévő autókat egyelőre nem tudják teljes egészében feltölteni, jelenleg csak arról van szó, hogy a részleges árampótlással jelentősen megnövelik a járművek hatótávolságát. Egy skóciai apa és lánya továbblépett, a családi páros egészében megújítaná az utakat, s már arra gondol, hogyan közlekedhetnek majd a vezető nélküli járművek. A Tracked Electric Vehicle (TEV) program részeként olyan, viszonylag szűk pályákat építenének, amelyeken a járművek egymás után, a követési távolságot betartva haladnának, s az út közepén lévő fémvezetékből nyernék folyamatosan az áramot. Az első kísérleti útszakasz 2017-re készül el, s a szűk pálya jóval olcsóbb lesz a hagyományos utaknál: egy kilométernyi szakasz megépítése egymillió dollárba kerülne. „Ha megvan a közvetlen érintkezés, akkor az elektromos autók az elégtelen áramellátástól egyből eljutnának a végtelen lehetőségekhez” – hangsúlyozta az egyik fejlesztő, Will Jones. A program finanszírozásába már több nemzetközi cég is beszállt, egyebek mellett a luxemburgi központú Arcelor Mittal nehézipari óriás, illetve az építőiparban érdekelt spanyol OHL-csoport lát fantáziát a tervben. Közben a hagyományos fejlesztés is tart, az Egyesült Királyságban a napokban készült el a szigetország északi és déli végét, illetve az írországi Dublint és Észak-Írországot összekötő utak mentén lévő gyorstöltő rendszer. Egy-egy állomáson legalább két darab korszerű töltő található, amelyek segítségével a betérő járművek alig fél óra alatt legalább nyolcvanszázalékosra tölthetik fel akkumulátoraikat. A 7,5 millió eurós programot részben az EU, részben pedig az elektromos kocsikat gyártó cégek, a Nissan, a BMW, a Renault és a Volkswagen finanszírozták.
__label__távközlés 0.414909 __label__kábeltelevízió 0.233716 __label__ár 0.0311538 __label__műsorszórás 0.0259674 __label__televízió 0.0149671 __label__telefon 0.0109969 __label__kommunális@@szolgáltatás 0.00649827 __label__ingatlan 0.00556492 __label__műholdas@@műsorszórás 0.0042088 __label__közművek 0.00408014 $$$ __label__geography__magyarország 1.00001 __label__kábeltelevízió 0.212079 __label__távközlés 0.196836 __label__műsorszórás 0.0154346 __label__organization__matáv 0.0149671 __label__organization__upc@@magyarország@@kft. 0.0124417 __label__organization__matávkábeltv@@kft. 0.00885735 __label__organization__antenna@@hungária@@rt. 0.00782589 __label__ingatlan 0.00782589 __label__organization__gts-datanet@@távközlési@@kft. 0.00691384 $$$ __label__távközlés __label__kábeltelevízió __label__televízió geography__magyarország organization__upc@@magyarország@@kft. genre__cikk author__tevan@@imre year__2000 $$$ Átrendeződés a telekommunikációs piacon, Kábel, a rengeteg $$$ Átrendeződés a telekommunikációs piacon Kábel, a rengeteg Egyre többen egyre több pénzt szeretnének csinálni a kábeltelevízióból: a kecskeméti önkormányzat hálózatáért akkora summát kér, hogy csupán egyetlen vevő jelentkezett, a KFKI Rt. pedig már tovább is adta a tavaly megszerzett zuglói rendszert. Eközben a főváros azt tervezi, hogy a tulajdonában álló utak, járdák alá telepített vezetékekért „kártérítést” szedjen. Először történt meg, hogy a másfél-két éve felélénkült kábeltelevíziós piacon, ahol négy nagyobb szereplő már szinte kivétel nélkül fölvásárolta a fővárosi kerületek és a nagyobb városok - korábban többnyire önkormányzati tulajdonú - hálózatait, a befektető már túl is adott szerzeményén. A 20 ezer előfizetővel rendelkező Zuglói Kommunikációs Kft.-ben tavaly októberben 99,73 százalékos részesedést szerzett KFKI Számítástechnikai Rt. ugyanis néhány hete megállapodott az amerikai hátterű UPC Magyarország Kft.-vel arról, hogy eladja neki üzletrészét. „A zuglói rendszer nemcsak azért ígéretes, mert a 110 ezer fős kerületben tovább lehet terjeszkedni, de jó helyen is van” - mondta a HVG-nek Hagymásy András, az UPC kommunikációs igazgatója. A XIV.-kel szomszédos IV., VII. és XIII. kerületben is szolgáltató cég számára ugyanis gazdaságosabban üzemeltethető az összefüggő hálózat, budapesti rendszereit az UPC közösen, egy fejállomásról kívánja ellátni műsorokkal, s az ehhez szükséges két gyűrű közül a belső még az idén elkészül. A KFKI, amely hivatalosan meg nem erősített hírek szerint tavaly csaknem 900 millió forintért vette, most pedig - miután a kábelek felét korszerűbbre cserélte, és új fejállomást épített - körülbelül 1 milliárd forintért adta el a kft-t, nem nyert túl sokat. Jaskó István, a KFKI hálózatépítő leányvállalata, az LNX Kft. kommunikációs igazgatója szerint mégis jól jártak a kalanddal, egyebek között azért is, mert az UPC-vel megegyeztek, hogy „preferált alvállalkozóként” ezentúl is részt vesznek a hálózat építésében, bővítésében. Némi képzelőerővel akár egyfajta munkamegosztás is föltételezhető a KFKI és az UPC között, hiszen a KFKI annak a PanTel Távközlési és Kommunikációs Rt.-nek a 14,7 százalékos közvetett tulajdonosa (HVG, 2000. április 29.), amely a Magyar Távközlési Rt. (Matáv) legfőbb alternatívája kíván lenni. A Matávot tekinti legfőbb versenytársának az UPC is, hiszen a távközlési óriás gőzerővel terjeszkedik a kábelpiacon, noha annak lehetőségét egy éve korlátozta az Országgyűlés (HVG, 1999. július 24.). A zuglói ügyletből most kiszálló KFKI hamarosan Kecskeméten kerülhet ismét „kábelközelbe”. A cég ugyanis kisebbségi tulajdonos abban a TvNet Kft.-ben, amelyben a Magyar-Amerikai Vállalkozási Alap (MAVA) által kezelt két kockázati alap, a Hungarian American Enterprise Fund (HAEF) és a Hungarian Equity Partners (HEP) tavaly ősszel 55, azóta pedig már 75 százalékos tulajdonrészt szerzett (HVG, 1999. október 30.) - a TvNet-ben érdekelt még a Kapolyi László érdekeltségébe tartozó System Consulting Rt. is. Márpedig a TvNet, illetve a - HAEF és a HEP kezében lévő - Barcika Tv Kft. alkotta konzorcium volt az egyetlen pályázó a kecskeméti önkormányzat tulajdonában álló Telemozi Kábeltelevízió (TKT) Kft.-re. Kecskemét az egyik utolsó zsírosabb falat, hiszen a megyeszékhelyek közül rajta kívül csupán Zalaegerszeg és Szekszárd kábeltévé-hálózata nem került még új tulajdonoshoz. A HVG információi szerint Zalában már készülnek az eladásra, a tolnai székhely hálózatát üzemeltető Tarr Kft. ügyvezetője, Tarr János viszont azt közölte, cége nem eladó, önálló marad. Első pillanatban meglepő tehát, hogy a piac máshol ádáz harcot vívó meghatározó szereplői közül sem az UPC, sem a Matáv-csoport, sem a romániai résztulajdonú Hungarian Cabel Systems (HCS) vezette csoport - az utóbbi a jövőben Egyesült Magyar Kábeltelevízió Kft.-ként fog szerepelni -, sem pedig a nyugati pénzügyi befektetők kezében lévő, egyebek között az Alföld kisebb településein terjeszkedő FiberNet Kommunikációs Rt. nem indult a kecskeméti versenytárgyaláson. Az ok egyszerű: a piac nagyjai drágállották a portékát. A 22 ezer ügyféllel rendelkező TKT eladási felhívásában „az értékesítés induló áraként” 2,5 milliárd forint szerepelt, márpedig e summa egy előfizetőre számítva minden eddigi magyarországi rekordnál nagyobb, több mint 400 dolláros összeget jelentene (tavaly júniusban kiemelkedő árnak számított, hogy az UPC az újpesti hálózat minden egyes ügyfeléért 340 dollárt fizetett, idén márciusban pedig a Matáv-érdekeltség 390 dolláros fajlagos árat adott a győri hálózatért). „A kecskeméti önkormányzat ráadásul egyéb feltételeivel szinte maximalizálta a hálózatra még költendő tőkét, hiszen három év alatt 35 ezresre kell bővíteni azt. Eközben az áremelés korlátozásával minimalizálta az elérhető bevételt - magyarázta az UPC távolmaradását Hagymásy András. Lehetséges azonban, hogy a kábeljátszma eddigi nagy szereplői Kecskeméten saját magukat ütötték ki a nyeregből azzal, hogy a 2,5 milliárdot legkisebb eladási árként értelmezték. Pénzes Jenő, a MAVA Befektetési Kft. hi-tech-projektekért felelős vezetője legalábbis azt közölte a HVG-vel: „Jogászaink szerint az értékesítés induló ára kifejezés nem minimumként, hanem egyfajta kikiáltási árként értelmezendő.” Az önkormányzattal történt megállapodásra hivatkozva azonban azt már nem árulta el, hogy ajánlatukban mennyit kínáltak a TKT-ért. Ugyanakkor Kecskemét azt is megszabta, hogy a pályázóknak referenciaként legalább 30 ezer előfizetőt kell felmutatni, s mivel a Barcika Tv-é ennek csupán a harmada, és a TvNet 100 ezer előfizetővel rendelkező kábelhálózatokon szolgáltat, a MAVA-féle konzorcium legfeljebb az elnyerendő kecskeméti előfizetőkkel együtt tud ennyi ügyfelet produkálni. Az is igaz azonban, hogy a kft eladásáról szóló szerződést harmadik fél csekély eséllyel támadhatja meg polgári peres eljárásban, az önkormányzat tehát szeptember elején gyakorlatilag szabadon dönthet a konzorcium mellett. Az egyre inkább az internet, a telefon és más, jó üzleti lehetőséggel kecsegtető szolgáltatások ígéretét is jelentő kábeltelevízió anyagi áldásaiból a fővárosi önkormányzat sem kíván kimaradni. Varga Péter, a Városháza vállalkozási és vagyonkezelési ügyosztályának vezetője legalábbis a kábelfektetés iránti fokozódó vállalkozói érdeklődéssel indokolta, hogy éppen most kívánják bevezetni a fővárosi tulajdonú utak alatti vezetékek után beszedendő egyfajta jutalékot: „Néhány éve el sem lehetett adni a kábelrendszereket, most meg például a Margit körút felújításakor szinte teljes szélességében kibéleli a járdát öt-hat optikai kábeleket fektető cég.” Az új teherre a távközlési törvény ad jogalapot, amely a közcélú távbeszélő-hálózat létesítésének eltűrésére kötelezi a tulajdonost, „cserébe” viszont előírja a kártérítés lehetőségét, mintegy a terület használatának ellensúlyozására, mégpedig azon az alapon, hogy a tulajdonos ugyanoda maga már nem fektethet semmit, amiből az elmaradt haszon miatt kára származik. A kerületek saját tulajdonú útjaikért eddig is kértek valamilyen ellenszolgáltatást, pénzt vagy például másik üres védőcső elhelyezését, gondolva a későbbi kábeligényekre, a XII. kerület pedig díszburkolat lerakását követelte meg a korábbi aszfalt helyett. Varga Péter szerint az ideális az lenne, ha a főváros és a kerületek egységes tarifát határoznának meg - az ügyosztály „folyóméterárat” fog javasolni -, és efölött természetesen a járdák teljes szélességű helyreállítását is kikötnék. A budapesti közgyűlés a jogszabályok alapján úgy is dönthet, hogy visszamenőleg, például a legfeljebb egy éve fektetett kábelek után is kártérítést kér. A kábelszolgáltatók nem vonják kétségbe az új sarc jogszerűségét, bár nem hagynak kétséget afelől, hogy adott esetben áthárítják azt a fogyasztókra. A visszamenőleges szabályozás ellen viszont erőteljesen tiltakoznak. Mindenesetre Hagymásy András szerint a legszomorúbb, hogy megint az alternatívok járnának rosszul, hiszen a Matáv-csoport cégei a jórészt már rég megépült alépítményekbe húzhatják vezetékeiket. A főváros egyébként megfontolná, hogy eltekintsen a kártérítéstől, amennyiben a szolgáltatók vállalnák, hogy huzamosabb ideig - legalább tíz évig - nem emelik díjaikat. TEVAN IMRE
__label__biztosítás 0.983607 __label__sport 0.979046 __label__egészségbiztosítás 0.967909 __label__utasbiztosítás 0.217348 __label__társadalombiztosítás 0.136618 __label__egészségpénztár 0.0460439 __label__kötelező@@felelősségbiztosítás 0.0384762 __label__szakmai@@felelősségbiztosítás 0.0259674 __label__jövedelem 0.0259674 __label__életbiztosítás 0.0185566 $$$ __label__biztosítás 0.997687 __label__egészségbiztosítás 0.887215 __label__sport 0.760661 __label__geography__ausztria 0.407343 __label__geography__németország 0.399822 __label__társadalombiztosítás 0.140346 __label__kötelező@@felelősségbiztosítás 0.119213 __label__dopping 0.0408557 __label__nyugdíjbiztosítás 0.0244331 __label__életbiztosítás 0.0174525 $$$ __label__biztosítás __label__egészségbiztosítás __label__sport geography__ausztria geography__németország genre__cikk genre__keretes author__földvári@@zsuzsa author__weyer@@béla year__2007 $$$ Vészfizető kezesek $$$ Vészfizető kezesek Bár az utóbbi időben Németországban is felvetik politikusok és közgazdászok, miért fizessen a csak a „szokásos” betegségektől tartó átlagbiztosított azért, mert valaki vízisízés közben a lábát törte, a kötelező betegbiztosító pénztárak ma senkit sem zárnak ki az ellátásból. A bruttó fizetés 14 százalékát kitevő egészségbiztosítási járulékért cserébe balesetnél az extrém sportot űzők is megkapják a szükséges orvosi ellátást. Ez alól csak a bűncselekmény elkövetése miatt szükségessé váló, illetve a szándékos öncsonkítás a kivétel - mondta a HVG-nek a legnagyobb német kötelező biztosító, az AOK szóvivője, Udo Barske. Mindez azonban csak az országhatáron belül gyakorlat. Bár a kötelező betegbiztosítás az Európai Unió területén is érvényes, ott már csak az adott ország szokványának megfelelő - s a németországinál többnyire alacsonyabb szintű - ellátást finanszírozzák, még a hazaszállítás költségeit sem vállalják. Ilyen esetekre tanácsos kiegészítő magánbiztosítást kötni az AOK-szóvivő szerint, mivel például súlyosabb esetben a hazaszállítás 10 ezer euróba is kerülhet. Aki viszont nem fizet be az egészségbiztosításba - amit jelenleg havi 3525 eurós jövedelemig ír elő kötelezően a törvény -, az szabadon eldöntheti, melyik magánbiztosítóval szerződik, s milyen kockázatra. Ausztriában a törvényben meghatározott társadalombiztosítás csak a munka közben történt baleseteket fedezi. Ellátja ugyan a sportbalesetek sérültjeit is, de csak elsősegélyt nyújt, a sérülés következményeit magánbiztosítással lehet fedezni. Elvben a sportbiztosítások közül kizárják az extrém sportokat, de biztosítója válogatja, hogy hajlandó-e mégis, és ha igen, milyen feltételekkel a kockázatban osztozni. Az extrémsport-biztosításról többnyire esetről esetre döntenek, figyelembe veszik a biztosított egészségi állapotát, de azt is, hogy a veszélyes sportot milyen gyakorisággal űzi. Hegymászásnál a nehézségi fok alapján biztosítanak, búvárkodásnál a merülés mélysége a biztosítási összeg fokmérője. Az Anker biztosító például jégmászás, merülés biztosítására egyáltalán nem vállalkozik, viszont az ejtőernyős ugrás és a sárkányrepülés esetén több variációt is kínál, míg az extrém sportokban otthonosan mozgó Uniqa az új tarifarendszeréből kihagyja a sárkányrepülést, a bázisugrást és a roncsautósportot. FÖLDVÁRI ZSUZSA / BÉCS, WEYER BÉLA / BERLIN
__label__kábítószer 0.996837 __label__kábítószer-kereskedelem 0.960371 __label__bűnözés 0.168867 __label__értékpapírpiac 0.00735583 __label__kábítószer-fogyasztás 0.00507033 __label__szeszipar 0.000598409 __label__növényvédőszer-gyártás 0.000468313 __label__társadalom 1e-05 __label__váltó 1e-05 __label__news@@international 1e-05 $$$ __label__kábítószer-kereskedelem 1.00001 __label__kábítószer 1.00001 __label__bűnözés 0.934405 __label__kábítószer-fogyasztás 0.348655 __label__geography__kolumbia 0.063725 __label__szervezett@@bűnözés 0.0209742 __label__fogyasztási@@adó 0.0136468 __label__értékpapírpiac 0.0124417 __label__geography__colorado 0.00461957 __label__geography__bolívia 0.00272499 $$$ __label__kábítószer __label__kábítószer-kereskedelem geography__kolumbia genre__hír year__2012 $$$ a kolumbiai kokaintermelés $$$ Egy év alatt a negyedével, 2001 óta pedig 72 százalékkal esett vissza a kolumbiai kokaintermelés. Egy washingtoni kormányzati jelentés szerint a kolumbiai drogbárók ellen kezdett, amerikai segítséggel folytatott harc eredményeként már kevesebb kábítószer készül az országban, mint Peruban és Bolíviában.
__label__köztársasági@@elnök 0.754925 __label__alkotmányjog 0.0185566 __label__alkotmány 0.0100236 __label__államadósság 0.00971848 __label__államszervezet 0.00574025 __label__nemzetközi@@jog 0.00523013 __label__amnesztia 0.00507033 __label__országgyűlés 0.00240673 __label__alkotmánybíróság 0.00240673 __label__tudomány 0.00206074 $$$ __label__köztársasági@@elnök 0.212079 __label__geography__magyarország 0.164526 __label__alkotmány 0.112805 __label__alkotmánymódosítás 0.0566624 __label__nyelvészet 0.0351548 __label__országgyűlési@@ülésnap 0.016413 __label__igazságtétel 0.0124417 __label__alkotmányjog 0.00971848 __label__person__mádl@@ferenc 0.00913564 __label__jelképek 0.00807199 $$$ __label__jog __label__köztársasági@@elnök geography__szlovákia person__schuster person__rudolf genre__olvasói@@levél author__vörös@@imre year__2003 $$$ Schuster vétója $$$ Schuster vétója Hírt adtak arról, hogy a szlovák elnök visszaküldött két megszavazott törvényt a parlamentnek, amely egyszerű többséggel újból szavazni fog, ha ragaszkodik a törvény meghozatalához (HVG, 2003. november 29.). A szlovák köztársasági elnöknek ez a joga nem vétójog. A kifejezés jogi jelentése az, hogy a vétójog jogosultjának egyetértése nélkül nem lehet döntést, határozatot hozni. Más szóval az együttes döntésre jogosultakra nézve az egyhangúság követelményéről van szó: bármelyikük egyetértésének hiányában a javaslatból nem lesz határozat. Vétójoga van az ENSZ Biztonsági Tanácsa állandó tagjainak (Gromiko szovjet külügyminisztert a legendák szerint Mr. Nyetnek nevezték, mivel a Szovjetunió a számára kellemetlen kérdésekben rendszeresen megvétózta a határozati javaslatot, amelyből így nem is lett határozat). Nagy-Britanniának az akkori Európai Gazdasági Közösségbe való felvételét annak idején De Gaulle tábornok, francia elnök a Franciaországot mint tagállamot megillető vétójog gyakorlásával akadályozta meg: Anglia akkor nem is csatlakozhatott. Parlamentáris köztársaságokban azonban a köztársasági elnöknek az a joga, hogy megfontolásra visszaküldi a parlament által elfogadott törvényt, nem vétójog, mivel a törvény megszületését nem akadályozhatja meg, csupán időlegesen (meghatározott időre) megállítja a törvényalkotás folyamatát. Ez abból következik, hogy az államfő nem részese a törvényhozási folyamatnak, nem „együtt dönt” a parlamenttel, így egyetértésére sincs szükség egy törvény megszületéséhez. VÖRÖS IMRE EGYETEMI TANÁR (BUDAPEST)
__label__árvíz 0.760661 __label__természeti@@katasztrófa 0.712242 __label__katasztrófa 0.461027 __label__belvíz 0.0109969 __label__katasztrófavédelem 0.00592107 __label__délszláv@@rendezés 0.00338661 __label__erdőtűz 0.00219272 __label__árvízvédelem 0.00187757 __label__tűzoltás 0.00107496 __label__üzemi@@baleset 0.00071967 $$$ __label__természeti@@katasztrófa 0.986373 __label__katasztrófa 0.955329 __label__árvíz 0.912446 __label__geography__vietnam 0.831153 __label__geography__india 0.629785 __label__geography__banglades 0.0737063 __label__belvíz 0.033096 __label__geography__kasmír 0.0185566 __label__geography__ecuador 0.0124417 __label__geography__kongói@@demokratikus@@köztársaság 0.00913564 $$$ __label__árvíz __label__katasztrófa __label__természeti@@katasztrófa geography__ázsia geography__banglades geography__vietnam geography__india geography__kambodzsa genre__hír year__2000 $$$ Áradások Ázsiában $$$ Áradások Ázsiában Az utóbbi évtizedek legsúlyosabb árvizei pusztítanak Ázsiában. Indiában és Bangladesben több mint ezer, Vietnamban és Kambodzsában pedig mintegy háromszáz ember vesztette életét, s összesen több mint hárommillió ember otthonát rombolta le a hatalmas területeket elöntő ár. Helyszíni jelentések szerint a Banglades délnyugati térségeit ért pusztításért India is felelős: a védőművek épsége miatt aggódó indiai hatóságok anélkül nyitottak meg több gátat, hogy erről értesítették volna a szomszédos országot. „Ha India figyelmeztet bennünket, mérsékelhettük volna a károkat, és kevesebb embernek kellett volna meghalnia” - nyilatkozta a BBC-nek a bangladesi árvízvédelmi központ illetékese, bár elismerte, hogy India tulajdonképpen nem sértett jogot, mivel a két ország nem kötött egyezményt a tájékoztatási kötelezettségről. Vietnamban, ahol eddig 227 életet oltott ki az utóbbi hetven év legnagyobb árvize, feltűnően sok a gyerekáldozat: 185 kiskorú lelte a vízben halálát. A Nemzetközi Vöröskereszt Vietnamban tartózkodó képviselői szerint az erdős területek csökkenésével magyarázható, hogy évről évre egyre súlyosabbak az árvizek, s mivel a térségben folyamatosan vágják ki az erdőket, Vietnam és Kambodzsa a következő években is hasonló csapásokra számíthat.
__label__belpolitika 0.437833 __label__bányászat 0.00199777 __label__szénbányászat 0.00034535 __label__társadalom 1e-05 __label__kultúra 1e-05 __label__pénzügy 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__belpolitika 0.880807 __label__elnökválasztás 0.00491541 __label__geography__usa 0.0047652 __label__geography__szlovákia 0.00349342 __label__person__mark 0.00272499 __label__person__lópez@@obrador 0.00199777 __label__person__andrés@@manuel 0.00199777 __label__geography__zimbabwe 0.00182021 __label__pártpolitika 0.00176461 __label__person__thakszin@@shinavatra 0.00129431 $$$ __label__cégjog __label__jog geography__zimbabwe person__mugabe person__robert@@gabriel genre__hír year__2007 $$$ Mugabe osztogat $$$ Mugabe osztogat Sajátos módszerrel próbálja megnyerni országa őslakosságát és ezzel erősíteni politikai helyzetét a jövőre esedékes államfőválasztás előtt a zimbabwei elnök. Robert Mugabe kormánya olyan törvénytervezetet terjesztett elő, amely előírná, hogy „a bejegyzett részvénytársaságokban és bármely más cégben” legalább 51 százalékot kell elérnie a bennszülöttek tulajdonrészének. A terv emlékeztet arra, ahogyan 2000-től kezdődően elűzték földjükről a fehér farmereket, gazdasági szakadékba taszítva ezzel Zimbabwét, ahol ma a munkanélküliség 80, az infláció pedig 4500 százalékos, és egyre nő. Az indítvány értelmében külön alapot hoznak létre a részvényvásárlások finanszírozására, és bármilyen cégátszervezést, összevonást vagy felvásárlást csak akkor hagynak jóvá, ha a tulajdonosok többsége „olyan polgár, akit az ország 1980-as függetlenné válása előtt faji alapon hátrányos megkülönböztetés sújtott”.
__label__rendezvényszervezés 0.182436 __label__privatizáció 0.0396488 __label__szponzorálás 0.0120638 __label__állami@@gazdaság 0.0106625 __label__üzleti@@titok 0.00858749 __label__gazdasági@@bűnözés 0.00832578 __label__szállodaipar 0.00735583 __label__marketing 0.00713143 __label__fejvadász@@cégek 0.00670285 __label__szakszervezeti@@vagyon 0.00649827 $$$ __label__geography__magyarország 1.00001 __label__rendezvényszervezés 0.55448 __label__organization__hungexpo@@rt. 0.239359 __label__organization__magyar@@posta 0.0583558 __label__privatizáció 0.0373369 __label__kiállítás 0.0311538 __label__organization__mahir 0.0293222 __label__organization__defend@@kft. 0.028446 __label__person__földi@@lászló 0.0229874 __label__organization__happy@@end@@kft. 0.0216253 $$$ __label__állami@@vagyon __label__rendezvényszervezés geography__magyarország organization__hungexpo@@rt. genre__cikk author__rádi@@antónia year__2003 $$$ KEHI-JELENTÉS A HUNGEXPO RT.-RŐL, Megmaradt a félpénzük $$$ KEHI-JELENTÉS A HUNGEXPO RT.-RŐL Megmaradt a félpénzük Heteken belül ismét gazdát vált, s visszakerül az Állami Privatizációs és Vagyonkezelő Rt. fennhatósága alá a Hungexpo Rt. A hányatott sorsú állami vásárcég gazdálkodásában számos hiányosságot fedezett fel a Kormányzati Ellenőrzési Hivatal, s több jel utal arra is, hogy a pénzcsapokat továbbra sem zárták el teljesen. „Ellenzem a politikai boszorkányüldözést” - indokolta a HVG-nek Barabás János, a Hungexpo Vásár és Reklám Rt. (HVR) vezérigazgatója, miért éppen az emlékezetes pártszékház-eladási szerződést (HVG, 1993. június 5.) az MDF gazdasági igazgatójaként szignáló - akkoriban a másik aláíróval, Simicska Lajos fideszes pénzügyi mindenessel közös magánvállalkozást is működtető - Kollár K. Attila vezeti a HVR belső ellenőrzési részlegét. „Kollár megfelelő színvonalon végzi a szakmai munkáját” - fűzte hozzá az egykori KISZ és MSZMP kb-titkár Barabás, hangsúlyozva: óvakodna belemenni egy felmondási procedúrába, mivel „ha jól emlékezik”, a székházbotrányt nem követte büntetőeljárás. A vezérigazgató memóriája kifogástalannak tűnik, de tény az is, hogy Kollár 2000 és 2002 között tagja volt annak a HVR-igazgatóságnak (it), amelynek regnálását vizsgálva számos hiányosságot fedezett fel a Kormányzati Ellenőrzési Hivatal (Kehi) egyelőre nem publikus, az rt kormányváltás előtti gazdálkodását elemző jelentése (HVG, 2003. március 15.). Az ellenőröknek a HVR tulajdonában-résztulajdonában álló cégek értékesítése, illetve az anyavállalat szerződéskötési gyakorlata okozta a legtöbb fejtörést. A jelentésből kiderül, a szerződéseket nem előzte meg gazdaságossági elemzés, a megbízásokat nem pályáztatták, s a Kehi kiemelte Petykó Zoltán volt vezérigazgató, még korábbi it-elnök teljhatalmát a megállapodások előkészítésekor. A HVR úgy adta el például - két lépcsőben: 2001 őszén a kisebbségi tulajdont, majd a maradékot 2002 májusában - a Hungexpo Reklámügynökség Kft.-t (HRÜ) az egyebek mellett a Postabank-maci ötletgazdájaként ismert Kozma Péter érdekeltségében álló Reklámegyesülés Rt.-nek, hogy a tranzakció „indokoltsága nem volt bizonyított”. A HVR, valamint a HRÜ által később alapított Hungexpo Reklám Marketingkommunikációs Rt. (HRM) közötti hirdetési keretmegállapodás pedig (HVG, 2003. február 15.) „több évre kiható hátrányos következményekkel járt a HVR számára” - olvasható a jelentésben, amely szerint a HVR 45,8 millió forintért adta el a 20,8 milliós névértékű HRÜ-üzletrészét. Ez az összeg 20 százalékkal marad el a Felkai Consulting Kft. által 2001-ben megállapított vagyonértéktől. A vételárba nem kalkulálták be a 2002. februárban kötött, 2006. év végéig hatályos keretszerződést sem, amelyben a HVR kizárólagosságot adott a HRM-nek azokra a tevékenységekre, amelyeket korábban a 100 százalékban Hungexpo-tulajdonú HRÜ végzett. A szerződés értelmében a HVR havonta nettó félmillió forint rendelkezésre állási átalányt, valamint 8 százalékos ügynöki jutalékot fizet a HRM-nek, s a felmondási időt négy évben határozták meg. „A HRM-mel kötött szerződést felbontottuk” - tájékoztatta a HVG-t Barabás, hozzátéve, az új menedzsment annak ellenére döntött így, hogy általában a vitatott szerződések módosítására törekedtek, ebben az esetben azonban jogászaik erre nem láttak módot. Az új HVR-menedzsment elérte azt is, hogy a HRM nevet változtasson, miután a kft-nek semmi köze a Hungexpóhoz. Szintén felmondták a Defend Security Kft.-vel kötött őrzési-védelmi megállapodást, az utód - versenyeztetés után, mivel, mint Barabás elmondta, a Kehi-vizsgálat után tendereztetési szabályzatot készítettek - a Defenddel versenyjogi perben álló (HVG, 2000. július 8.) Group-4 Securitas Kft. lett. Nem előzte meg vagyonértékelés azt a 2001. decemberi szerződést sem, amelyben a HVR névértéken eladta a nyomdai előkészítést végző Spácium Kiadó és Nyomda Kft.-t Melkovics Sándor ügyvezetőnek. A Spácium az adásvétel után, 2002 áprilisában két évre szóló kizárólagos szerződést kötött a HVR-rel, évente 4,2 millió forint rendelkezésre állási díjért. Barabás tájékoztatása szerint a szerződést úgy módosították, hogy csak a konkrét megbízások után fizetnek (az eddigi gyakorlat szerint ez is százmilliós nagyságrendű üzlet évente). A HVR 2001 októberében a cégadatok szerint eladta az utaztatást, illetve a nem kiállítási célú ingatlanhasznosítást kizárólagos joggal végző Hungexpo Tours & Trade Kft.-t (HTT) a budapesti Németh Attilának, majd egy hónappal később visszavásárolta tőle. A HTT új ügyvezetőt kapott Papp Levente személyében, aki 2001. december végétől végelszámolóként is dolgozott, a cég ugyanis elhatározta jogutód nélküli megszűnését. Ezekben a napokban a HVR 25 százalékkal beszállt Papp Levente új cégébe, amely Expo Trade Kft. néven gyakorlatilag megörökölte az addig nyereséget termelő HTT tevékenységét (Papp azóta kivásárolta a HVR-t, majd 2002 júliusában túl is adott az Expo Trade-en a szegedi Leindler Zoltán javára). Barabás tájékoztatása szerint ezt a szerződést sikerült a „HVR számára előnyösen” módosítani, s tulajdonrészt is szereztek a kft-ben, a HTT ellen pedig felszámolási eljárást kezdeményeztek. Ami az árat illeti, persze nem változott a szolnoki kötődésű, Fidesz-közelinek mondott üzleti kör által ellenőrzött - a vállalkozói csoport prominens személyisége, Pomázi Csaba testvére, Pomázi Lajos ügyvezetésével működő, illetve a cégcsoporthoz tartozó, s egyébként a HVR-nek is beszállító Energott Kft. résztulajdonában álló - Általános Fenntartó, Karbantartó és Működtető Kft. (ÁFKM) kizárólagos szerződése a HVR infrastruktúrájának karbantartására (HVG, 2001. május 19.). A legutóbbi módosítás szerint az ÁFKM évente 248 millió forintot kap a munkájáért, s Barabás már azt is kedvező eredményként könyveli el, hogy ez az összeg nem emelkedett tovább. Arra pedig különösen büszke, hogy lefaragtak abból az úgynevezett kezelési költségből (ez 2002-ig 24 millió forintot tett ki), amelyet a HVR azért fizet az ÁFKM-nek, hogy ez utóbbi számláz helyette a közüzemi szolgáltatóknak. Szigorodott továbbá a teljesítés ellenőrzése, s felére csökkent a felmondási idő. Nyilván nem független e vitatott szerződésektől, hogy a HVR 1999 óta egyre rosszabb eredménnyel gazdálkodik. Barabás tájékoztatása szerint a HVR tavaly 106 millió forint adózás előtti eredményt ért el (ez az összeg még egy évvel korábban is meghaladta a félmilliárd forintot), amit a közgyűlés - egy veszteséges befektetés, a virtuáliskiállítás-szervezésre alakított Hungax Kft. elszámolásával - nullszaldóra csökkentett. Utóbbi negatív rekord a vásárváros történetében, de Barabásék optimisták: az idei üzleti tervben már 206 milliós profit szerepel. A HVR-ben többségi tulajdonos Magyar Fejlesztési Bank Rt.-nél (MFB) - a Kehi-jelentés egyelőre titkos minősítésére hivatkozva - hivatalosan nem kívántak reagálni az ellenőrzés felvetéseire. Informálisan annyit árultak el, mivel a kormány döntése értelmében a HVR legkésőbb áprilisban visszakerül a cégben jelenleg is résztulajdonos Állami Privatizációs és Vagyonkezelő Rt. (ÁPV) meghatározó érdekeltségébe, az MFB nem kíván foglalkozni „az állandó gondokat okozó” vásárcég ügyeivel. Annyit mindenesetre megtettek, hogy intézkedési tervet kértek a menedzsmenttől. Így az MFB nem óhajt vesződni a HVR tervezett s évek óta halasztást szenvedő magánosításával sem. Pedig az a HVG információi szerint ismét napirendre került: ezúttal egy új kérő, a kizárólag a vásárszervezési jog iránt érdeklődő, londoni székhelyű, elsősorban Kelet-Európában terjeszkedő Expomedia Group (EG) jelezte érdeklődését. A társaság internetes honlapján első magyarországi üzleteként egy, a Budapest Sportarénával (BS) kötött megállapodást ismertet, amely szerint az EG leányvállalata, a CEE Exhibition Ltd. jogosult a nem sportcélú rendezvények megszervezésére. Csillik Zita, a BS sajtófőnöke azonban azt hangsúlyozta a HVG-nek, hogy egyetlen rendezvényszervezőnek sincsen kizárólagossága a sportcsarnokban. Barabás ezzel szemben úgy tudja, az EG megállapodott 2003-2004-re mintegy 6-7 ezer négyzetméternyi kiállításról; igaz, fűzte hozzá, ez korántsem jelenti, hogy előnyt élveznének egy, a HVR részleges vagy teljes privatizációjára kiírandó pályázaton. RÁDI ANTÓNIA
__label__zene 1.00001 __label__kultúra 0.904661 __label__művészet 0.899131 __label__popzene 0.0251888 __label__lemezkiadás 0.0203424 __label__hangszerkészítés 0.0042088 __label__irodalom 0.0042088 __label__opera 0.00226185 __label__népművészet 0.00187757 __label__koncertszervezés 0.00151118 $$$ __label__zene 1.00001 __label__geography__nagy-britannia 0.967909 __label__művészet 0.851963 __label__kultúra 0.812877 __label__person__benjamin 0.168867 __label__person__norah 0.152042 __label__organization__nemzeti@@filharmonikusok 0.109716 __label__person__malcolm 0.103759 __label__person__gustav 0.0875738 __label__person__bach 0.0695518 $$$ __label__kultúra __label__művészet __label__zene geography__nagy-britannia person__britten person__benjamin genre__ajánló genre__hír year__2013 $$$ CD + 100, The Very Best of Benjamin Britten $$$ CD + 100 The Very Best of Benjamin Britten Nemcsak a kétszáz éves Verdit és Wagnert ünnepli idén a világ, hanem a XX. századi angol zene kiemelkedő alakjára, a száz éve született Benjamin Brittenre is jut a kitüntető figyelemből. A legújabb lemezsorozat például remek válogatás a gazdag életmű 1983 után készült felvételeiből. Közel négy órában három cd-n 32 kompozíció szólal meg kompletten vagy részletekben, Britten zenéjében járatos művészek tolmácsolásában. Az első cd-n a népszerű Változatok és fúga egy Purcell-témára című nagyzenekari mű adja meg a felütést, s elhangzik részlet az egész oeuvre talán leghatásosabb kompozíciójának tekinthető Háborús requiem Libera me tételéből. A második diszken a zongoradarabok csillognak, a harmadikban pedig a Brittennek különösen kedves tenor hang viszi a prímet, és a több műben is közreműködő Ian Bostridge mellett Anthony Rolfe Johnson és Martyn Hill idézi fel a zeneszerző igaz társa és barátja, Peter Pears tenorista emlékét. A szerkesztők úgy válogattak, hogy a kompozíciós leleményekre éhes ínyenceknek is megfeleljenek, és a Britten zenéjében kevésbé járatos laikusoknak is kínáljanak könnyen befogadható zenét. EMI / Virgin Classics, 2013
__label__jövedelem 0.600198 __label__jövedelemadó 0.00556492 __label__bér 0.00182021 __label__gazdagok 0.00176461 __label__történelem 1e-05 __label__társadalom 1e-05 __label__pénzügy 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__jövedelem 0.831153 __label__bér 0.0197291 __label__költségelszámolás 0.00155876 __label__jövedelemadó 0.00146506 __label__gazdagok 0.000921051 __label__organization__oxfam 0.000839589 __label__geography__nógrád@@megye 0.000814086 __label__organization__gfk@@hungária@@kft. 0.000814086 __label__geography__győr-moson-sopron@@megye 0.000676702 $$$ __label__jövedelem __label__társadalom geography__magyarország genre__hír year__2017 $$$ EUROSTAT, Magyar jövedelemkülönbségek $$$ EUROSTAT Magyar jövedelemkülönbségek A legmagasabb jövedelmet elérő tizednek Magyarországon a jövedelmek 22,6 százaléka jutott 2016-ban, míg 2010-ben 20,2 százaléka – közölte a GKI gazdaságkutató az Eurostat adatai alapján. A középosztálynak tekinthető hatodik, hetedik és nyolcadik decilisnek (közel 3 millió fő) stagnált a részesedése: 2006-ban az összes jövedelem 30,4 százaléka, 2010-ben pedig 32,2 százaléka jutott erre a csoportra, 2016-ban 32,3 százalék. A legmagasabb és a legalacsonyabb jövedelemmel rendelkező egy-egy milliós csoport egy főre jutó jövedelmében Magyarországon 2006-ban 7,5-szeres volt a különbség, ami 2010-re 4,3-szeresre olvadt, majd 2016-ra 5,4-szeresre nőtt.
__label__társadalom 0.997295 __label__életszínvonal 0.152042 __label__szociológia 0.103759 __label__életmód 0.0758682 __label__fogyasztási@@szokások 0.0446909 __label__fiatalok 0.0373369 __label__népesség 0.0209742 __label__közvélemény-kutatás 0.0154346 __label__halandóság 0.00782589 __label__család 0.0062999 $$$ __label__geography__magyarország 1.00001 __label__társadalom 0.980886 __label__organization__medián@@kft. 0.562187 __label__életmód 0.212079 __label__népesség 0.156115 __label__szociológia 0.132974 __label__fiatalok 0.115971 __label__fogyasztási@@szokások 0.0926978 __label__organization__tárki 0.0851091 __label__életszínvonal 0.0737063 $$$ __label__életszínvonal __label__társadalom geography__magyarország genre__cikk year__2016 $$$ Közérzet-paradoxon: nehezebb életkörülmények közt boldogabban? $$$ Közérzet-paradoxon: nehezebb életkörülmények közt boldogabban? Érdekes képződmény a magyar néplélek: miközben a hazai társadalom életkörülményeivel újabban elégedetlenebb, mint volt pár évvel ezelőtt, az emberek összességében mégis boldogabbnak mondják magukat, mint korábban – derül ki a KSH reprezentatív felméréséből. A helyi polgárok közérzetéről árulkodó információkat – Eurostat-standardokat alkalmazva – három évvel ezelőtt kezdték nagy mintán (itthon 14–18 ezer embert megkérdezve) regisztrálni a nemzeti statisztikai szolgálatok, hogy szubjektív elemekkel is kiegészítsék a régóta rögzített objektív mutatókat. Az élettel való általános elégedettségre vonatkozó kérdésre a vizsgálat során alkalmazott 10-es skálán tavaly például 6,1-es „osztályzatot” (2014-ben 6,4-est) adtak a magyarok (a 10-es érték a teljes elégedettséget, a 0 ennek ellenkezőjét jelzi). Háztartásuk anyagi helyzetét pedig csak 5,3 pontra értékelte itthon a múlt évben a felnőtt lakosság – szemben a tavalyelőtt mért 5,5-tel. A szóban forgó értékek jelentősen szóródnak viszont a különböző kor- és társadalmi csoportok szerint. Az élettel való legnagyobb mértékű elégedettségről tavaly is a fiatal felnőttek (16–24 évesek) válaszai árulkodtak (6,9 pont), a 2015-ös „osztályzat” azonban itt is alacsonyabb volt a 2014-es hasonló mutatónál (7,2). A legkevésbé elégedetteknek mindeközben a 74 évesnél idősebbek bizonyultak (5,4 pont), körükben a megkérdezettek 17 százaléka vallotta csak nagyon elégedettnek magát. Hasonló eltérések tapasztalhatók a különböző iskolai oklevéllel rendelkezők körében: minél magasabb végzettséget szerez valaki, annál elégedettebbnek mondja magát – legalábbis a megkérdezettek közül. Más kérdés, hogy a diplomások két éve még 7,6, tavaly már csak 7,0 pontot adtak a szóban forgó kérdésre, az iskoláikat mindenki másnál korábban befejezők körében pedig 5,9, illetve 5,3 volt a fenti két érték. A boldogságot mint különösen pozitív érzelmi állapotot a kutatók hagyományosan megkülönböztetik az élettel való elégedettségtől – s ez a metódus a jelek szerint nem is indokolatlan. A többség idehaza állítólag kifejezetten örömteli életet él: a felnőtt népesség 57 százaléka (2014-ben 55 százalék) többnyire vagy mindig boldognak vallotta magát az adatfelvételt megelőző négy hétben. Ezzel homlokegyenest ellentétes lelkiállapotról a megkérdezetteknek csak a 15 százaléka számolt be (2014: 16 százalék). A többiek mértéktartóan nyilatkoztak, mondván: időnként bizony előfordult, hogy „happynek” érezték magukat. A fiatalok és a felsőfokú végzettségűek esetében ezúttal is magasabb volt az „általában boldogok” aránya, mint az ellenkező pólushoz tartozóknál. A boldogság inverzeként a közérzetet negatívan befolyásoló ideges lelkiállapotra is rákérdeztek a kutatók. A nyomasztóan stresszes helyzetek ritkulni látszanak: a hazai népességnek csak a 8 százaléka jelezte tavaly (2013-ban: 16 százalék), hogy többnyire vagy örökösen nyugtalan és ingerült. Az ilyen lelkiállapottól csak ritkán vagy soha nem szenvedő magyarok aránya a múlt évben meglepő módon megközelítette a kétharmadot (63 százalék), ami jelentős változás a 2013-ban mért 51 százalékhoz képest.
__label__környezetvédelem 0.384922 __label__kertészet 0.294225 __label__növénytermesztés 0.256842 __label__mezőgazdaság 0.156115 __label__gasztronómia 0.144159 __label__biogazdálkodás 0.0875738 __label__állattartás 0.061886 __label__természetvédelem 0.0583558 __label__zöldségtermesztés 0.0583558 __label__allergia 0.0583558 $$$ __label__környezetvédelem 0.77731 __label__geography__magyarország 0.743178 __label__kertészet 0.182436 __label__biogazdálkodás 0.164526 __label__zöldségtermesztés 0.160276 __label__allergia 0.156115 __label__gasztronómia 0.152042 __label__növénytermesztés 0.136618 __label__állatkert 0.100889 __label__geography__usa 0.0953595 $$$ __label__kertészet __label__növénytermesztés __label__városépítészet geography__magyarország genre__cikk author__szablyár@@eszter year__2012 $$$ Urbánus kertészet, Ásó, kapa, nagyváros $$$ Urbánus kertészet Ásó, kapa, nagyváros Angol krikettpálya, norvég börtönudvar és a Fehér Ház hátsó traktusa után a budapesti házközöket is bevetik a városi kertészek, ahol a lila répa és a csíkos cékla társaságában a környezettudatos közösség is megterem. Sok zöldség szerepelt az amerikaiak második világháborús propagandaplakátjain: a gigantikus hagymák, krumplik és borsószemek társaságában tüsténkedő farmerfigurák az úgynevezett győzedelmi kertek intézményét hirdették. A kampánnyal az éhezés ellen nyitottak újabb frontot, amikor a városok legapróbb felásható szegleteit is veteményesként képzelték el. Az Amerikában, majd Európában is gyökeret verő, több millió aktivistát megmozgató közösségi kertészet zöld apostolaivá váltak feleségeikkel együtt az amerikai elnökök, mint Woodrow Wilson, majd Franklin D. Roosevelt, ontotta a vitamindús betevőt a San Franciscó-i Golden Gate Park, a londoni Hyde Park, de még a Fehér Ház parkja is. Ez utóbbiban újra ásót és gereblyét ragadott Michelle Obama, a kisiskolásokkal megművelt kertje a napokban megjelenő Fehér Ház-táji szakácskönyvével együtt pedig a városi válságkezelés, az egészséges életmód, a környezeti nevelés és a közösségi szellem szimbólumává vált. Példaértékű vállalkozásból világszerte egyre több akad: indiai tetőkertek beültetésével éhesen lófráló utcagyerekek kezébe adnak „kenyeret”, Svájcban a bevándorlók beilleszkedését segítik a mindenki számára nyitott ültetvények létrehozásával, norvég börtönökben terápiás céllal alapítottak udvari háztájikat. Angliában létezik olyan település, amelynek közössége – a városi kertészkedés évszázados hagyományaira alapozva – mára önellátóvá vált: Todmordenben a templomkerttől az iskolaudvaron és a tűzoltóállomáson át a krikettpálya bejáratáig mindent benő a zöldség, a gyümölcs és a fűszernövény. Ha nem is az önellátás a cél, Budapest foghíjtelkein, üresen pangó, gazos, szemetes földterületein is megteremne évente 32 ezer tonna paradicsom, ami virágra átszámolva közel 400 millió szál tulipán. Így kalkuláltak legalábbis a Kortárs Építészeti Központ (KÉK) tagjai, akik a világot járva elhatározták, hogy meghonosítják a nemzetközi mozgalmat, és az ugarállomány összeírása során majd ezer focipályányi területet vettek lajstromba. A bőséges kínálatból először egy hetedik kerületi házközt szemeltek ki, majd a kutyasétáltatók ellenállásán fennakadva az egykori budai Ganz-gyárnál, a Millenárison kötöttek ki. Az ilyenkor kötelező talajvizsgálat után a terület korábbi teljes felújításának köszönhetően zöld utat kapott a terv: tavaly ősszel, a fenntarthatósági világnapon el is ültették az első paradicsom- és paprikapalántákat, és megelőlegezve a sikert, Lecsós kertnek nevezték el a háztömbök közé ékelt földdarabot. Egyúttal a kerületi lomtalanítás során guberált rozzant hűtőtáskába, akváriumba, bőröndbe telepített növényeiket, az úgynevezett mobil kerteket is elárverezték a gasztrokalandra kiéhezett közönségnek, az ültetvény tőszomszédságában. A szüret után elkészült a közös lecsó is, télen beindították a külföldi kollégákat bemutató „kertmozit”, a földterületek gazdáival és lehetséges támogatókkal tárgyaltak, teremtettek a kerthasználathoz jogi és szakmai hátteret. Miközben az ingatlanpiac és a befektetések megtorpanása miatt a Corvin Sétány tövében is sikerült szerezniük hosszú távra egy óriási telket, és a közeli grundon, illetve a Dagálynál, de Kecskeméten is alakulnak a követő kertészetek, lassan a Millenáris mintakertje is tökéletesedik. A többszörös túljelentkezés miatt a környékbelieket előnyben részesítve, egy évre kisorsolták a 95 parcellát, majd felásták, trágyázták, körbekerítették a területet – hamarosan pedig a magvetés következik. A közösségi kertészet hatására emelkednek az ingatlanárak, rosszabb környékeken pedig csökken a bűnözés mértéke – sorolja a külföldön tapasztalt előnyöket a program vezetője, Dénes Barbara, aki városikertész-karrierjét balkonládában nevelt bazsalikommal és tarkababbal kezdte. A pozitívumok között említi, hogy az egyenként öt négyzetméteres parcellát birtokló csapattagok a külön kialakított közösségi placcon találkozhatnak, főzhetnek és befőzhetnek majd együtt, a környékbeli iskolások, óvodások láthatnak száron paradicsomot, paprikát. Az itt megtermelt idénykincsekkel a „lecsósok” az „Egyél helyit!” szemléletmódhoz is csatlakoznak, azaz megspórolják a messziről utaztatott élelmiszerek üzemanyagköltségét, egyúttal csökkenthetik a légszennyezést, nem használnak vegyszereket, környezettudatos városlakókként esővízzel locsolnak majd, melyet később az iparművészeti egyetem hallgatóinak kiírt pályázat nyertes tárolójában gyűjtenének. Ezzel részesévé válnának annak az úttörő formatervezői irányzatnak, amely az utóbbi időben a városi földművelés praktikái köré szerveződött, és kitermelte például a fűszernövényekkel beültetett asztalt, a biciklire szerelt növénytartót, a kiszuperált bevásárlókocsiba telepített kiskertet, az automatából vásárolható virágmaggal megtömött és bárhol elejthető földlabdát, vagy például a konyhaablakra tapasztható fűszernövény-keltetőt. Különleges, régi fajták kelhetnek újra életre, mint a csíkos cékla, a fekete paradicsom vagy a lila répa, amelyekről elfeledkeztek, vagy nem termelik nagyüzemi méretekben – mondja a Kertészeti Egyetem tudományos munkatársa, Fekete Szabolcs, aki rendszeres szakmai tanácsot ad a hobbifarmereknek. Mint mondja, itthon nemesített magokkal érdemes próbálkozni, azok jobban bírják a szélsőséges klímát, a salátaféléket viszont nem ajánlja a levegő nehézfémtartalma miatt, a kertek nyitottságára tekintettel a vegyszerek helyett pedig a büdöskét javallja a rovarok távol tartására. A mintakertek alapítói a szabályozottság jegyében egyedül a nagy árnyékot vető fák telepítését és az illegális növények ültetését tiltják. SZABLYÁR ESZTER
__label__foglalkoztatás 0.998412 __label__munkaerőpiac 0.997295 __label__külföldi@@munkavállalás 0.991694 __label__munkanélküliség 0.48439 __label__pályakezdők 0.422515 __label__gazdaság 0.370235 __label__munkaközvetítés 0.362979 __label__kivándorlás 0.348655 __label__fiatalok 0.0953595 __label__szolgáltatóipar 0.061886 $$$ __label__geography__magyarország 1.00001 __label__foglalkoztatás 0.999343 __label__külföldi@@munkavállalás 0.998362 __label__munkaerőpiac 0.998022 __label__munkaközvetítés 0.55448 __label__pályakezdők 0.370235 __label__munkanélküliség 0.320831 __label__gazdaság 0.27514 __label__kivándorlás 0.256842 __label__fiatalok 0.122533 $$$ __label__foglalkoztatás __label__külföldi@@munkavállalás __label__munkaközvetítés geography__magyarország genre__cikk author__tóth@@ilda author__g. year__2011 $$$ Népszerűsödő külföldi munkavállalás, Szökésjog $$$ Népszerűsödő külföldi munkavállalás Szökésjog Nagyjából kétszer annyian pályáznak külföldi állásra a magyar munkavállalók közül, mint három évvel ezelőtt – tapasztalják a munkaerő-közvetítők. „Minden második jelentkező a kormányt szidja, amiért itthon nem talál munkát. Igaz, ez már az előző négyéves ciklusban is így volt” – osztotta meg tapasztalatait a HVG-vel Andrei Zsuzsa, aki évek óta közvetít magyarországi munkavállalókat Angliába. A korábban bébiszitterek elhelyezésére szakosodott hölgy manapság főleg szállodai takarítói és konyhai kisegítői állásokat ajánl a vállalkozó szelleműeknek, akik között egyre több a diplomás pályakezdő. „Ezt a nehéz fizikai munkát britek egyáltalán nem vállalják, e munkakörökben szinte csak kelet-közép-európai vagy ázsiai bevándorlók dolgoznak, napi nyolc órában, kegyetlen teljesítményelvárással” – vázolja a már-már közhelyes viszonyokat. A külföldi lehetőségek iránt érdeklődők számának gyarapodásával magyarázható, hogy az elmúlt néhány évben megszaporodtak a közvetítésre szakosodott cégek is, amelyek némelyike meglehetősen magas jutalékot kér az elkeseredett hazai állástalanoktól. Az aktív munkaképes korú magyarok 2-2,5 százaléka, azaz nagyjából 100 ezer ember dolgozik külföldön a Nemzeti Foglalkoztatási Szolgálat adatai szerint. Bár a változásokat tükröző pontos statisztikák nincsenek, a HVG által megkérdezett hazai állásközvetítők egyöntetűen állítják: az elmúlt egy-két évben nagyjából megduplázódott a külföldön munkába állók száma. A foglalkoztatási szolgálat szerint a magyarok külföldi munkavállalási hajlandósága még így is az egyik legalacsonyabb az EU-ban, azonban a közeljövőben várhatóan nőni fog, mivel Ausztria és Németország idén május elsejével feloldotta a 2004-es uniós csatlakozás idején elrendelt átmeneti korlátozásokat. Így a magyarok munkavállalási engedély nélkül dolgozhatnak a szomszédos országban is, amely már ezt megelőzően is az egyik legkedveltebb célországnak számított. Manapság Ausztriát és Németországot ebben a sorban az Egyesült Királyság, Hollandia és Svédország követi. Az álláskeresők hat-hét százaléka érdeklődik Ausztria és Németország munkaerőpiaca iránt, főként a fiatalabb, 22–30 éves korosztály képviselői – derül ki a Workania internetes állásportál statisztikáiból. A próbálkozók száma a tavalyi kormányváltás, még pontosabban a nyugdíjrendszer átalakítása óta nőtt meg. „A munkanélküliségtől és elszegényedéstől tartó fiatalok aggódnak amiatt is, hogy időskorukban nem számíthatnak olyan mértékű jövedelemre, mint manapság a szüleik” – mutatott rá a HVG-nek a költözés egyre gyakoribb okára Laki László szociológus. A legfrissebb ifjúságkutatásokból kiderül, hogy az itthon maradt fiatalok több mint fele olyan háztartásban él, ahol a jövedelem nem tart ki a következő bevételekig, és mindössze 12 százalékuk tud viszonylag rendszeresen félretenni, ők is csak úgy, ha igényeiket visszafogják. A legfrissebb adatok szerint az álláskeresővé váló pályakezdők több mint fele szakközépiskolát vagy szakiskolát végzett. „Nekik jól jöhet, hogy Ausztriában és Németországban tárt karokkal fogadják a magyar szakmunkásokat, például az építőiparban, ráadásul ehhez még nyelvtudásra sincs feltétlenül szükség” – mutatott rá az egyik legnépszerűbb lehetőségre a HVG-nek Kiss Judit, a Manpower Munkaerő-szervezési Kft. ügyvezetője. Jó elhelyezkedési eséllyel kecsegtetik a közvetítők a hazai informatikusokat és mérnököket, és nagy a kereslet a magyar orvosok mellett a szakápolók iránt is. Utóbbiak Angliában bruttó 15 fontos órabért is megkereshetnek, miközben a minimálbér – ennyit kap például egy szállodai takarító – pillanatnyilag bruttó 5,93 font, 21 éves kor alatt 4,92 font. „A legolcsóbb szállás díját, azaz nagyjából havi 60-70 fontot, valamint a 12,5 százalékos közterheket levonva 600-700 fontot tudnak félretenni a szállodákban segédmunkásként dolgozók” – mondta a HVG-nek Pamuki Viktória, a Workline Kft. állásközvetítő irodavezetője. Amérnöki és informatikusi állásokban azonban már csökken a hazai bérekhez képest elérhető többletjövedelem – hívják fel a figyelmet a szakértők. „Míg korábban az egyik legcsábítóbb célországban, Írországban egy Java programnyelven dolgozó fejlesztőmérnök akár itthoni fizetése háromszorosát is megkapta, ma jó, ha a duplájára számíthat” – érzékeltette a tendenciát Kiss Judit, hozzátéve, ma már csak a legmagasabb pozíciókban jár igazán kiemelkedő fizetés. „A mai fizetéskülönbségek általában már nem elegendőek arra, hogy a munkavállaló az egész családot áttelepítse. Így a külföldi munkavállalás ideje jellemzően egy-két évre csökkent, néhány évre ezzel is meg lehet alapozni az itthoni megélhetést” – mondta a szakértő. A Manpower és a hozzá hasonló multinacionális hr-cégek legfeljebb kiegészítő tevékenységként toboroznak munkaerőt külföldi állásokra. Szinte kizárólag orvosokat közvetített az utóbbi egy-két évben a Grafton Recruitment Személyzeti Tanácsadó Kft., főleg Írországba, Svédországba és Németországba, évi 100 ezer euró körüli fizetésért. „Évről évre nő a határon túl elhelyezkedők száma, a kivándorlás azonban egyelőre nem ingatja meg a hazai munkaerőpiacot, csak az egészségügyben okoz akut problémát” – mondta Kiss Judit, akinek tapasztalatai szerint sok érdeklődő szinte az utolsó pillanatban gondolja meg magát. Tízből háromra becsülik a meghátrálók számát a Workline-nál, hozzátéve, hogy a próbálkozók nagy része az első idegen nyelvű állásinterjú után morzsolódik le. „A jelentkezők 90 százaléka nem beszél angolul, igaz, a szállodai munkához nincs is nagy szükség a nyelvtudásra. Más kérdés, hogy a lengyel, szlovák, Fülöp-szigeteki vagy éppen magyar munkatársak között nem is fog jól megtanulni” – jegyezte meg Andrei Zsuzsa. A szakmunkás, segédmunkás végzettséget igénylő állások közvetítésére inkább kisebb, névtelen cégek szakosodtak, gyakran irreális költségekbe verve a reménytelen hazai munkaerő-piaci helyzet miatt elvágyódó állástalanokat. Sokan éppen a kezdeti költségek miatt maradnak le egy-egy adódó lehetőségről. Angliai elhelyezkedés esetén a repülőjegy ára mellett az első havi szállásdíj és a megélhetési költségek megelőlegezéséhez, valamint az ügynökség által elvárt díj kifizetéséhez legalább 200-250 ezer forintra van szükség. Az internetes fórumok tanúsága szerint a jutalékot a legtöbb ügynökség előre elkéri, munkát viszont sok esetben több hónapig nem ajánl. „Manapság jó, ha heti egy embert el tudunk helyezni” – védekezett Andrei Zsuzsa, aki szerint az utóbbi hónapban egyre szűkösebbek az álláslehetőségek, miközben a pályázók száma nő. Ő egy londoni szállodai munka közvetítéséért 150 fontot, egy-egy vidéki állásért 250 fontot számít fel; más állásközvetítőknél is 50-100 ezer forint között van a jutalék. Általában a megbízó cégek vállalják azokat a költségeket, amelyek az idősgondozói munkakörök betöltésének megszervezésével járnak, sőt az ehhez szükséges tréningért sem kell fizetni – legalábbis előre. Ha azonban valaki nem marad legalább egy évig az így megszerzett állásban, meg kell térítenie a képzés többnyire 250 fontban meghatározott díját. A szemfülesebb vállalkozók már az ajánlatokért is pénzt kérnek a munkavállalóktól. A West Herald Nemzetközi Információs Szolgáltató Bt. például azt hirdeti hivatalos uniós állásközvetítőnek látszó honlapján, hogy Munkavállalás az Európai Unióban címmel a külföldi munkavállalással kapcsolatos nélkülözhetetlen információkat tartalmazó programcsomagot küld az igénylőknek – 15 ezer forintért. G. TÓTH ILDA
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__katasztrófa 0.000562779 __label__geography__boston 0.000482855 __label__geography__usa 1e-05 __label__politika 1e-05 __label__belpolitika 1e-05 __label__geography__európai@@unió 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 $$$ __label__politika __label__terrorizmus geography__irak genre__hír year__2012 $$$ Legalább negyvenen vesztették életüket $$$ Legalább negyvenen vesztették életüket a több iraki városban egyszerre végrehajtott hétfői pokolgépes merényletekben. Az amerikai invázió kezdetének kilencedik évfordulójára időzített akciók közül a kerbalai volt a legsúlyosabb, ahol 13 ember halt meg.
__label__oktatás 0.939923 __label__informatika 0.699264 __label__közoktatás 0.112805 __label__innováció 0.0362301 __label__felsőoktatás 0.0174525 __label__szoftveripar 0.016413 __label__szakképzés 0.0132328 __label__foglalkoztatás 0.0100236 __label__uniós@@támogatás 0.00858749 __label__jövőkutatás 0.00782589 $$$ __label__geography__magyarország 0.996065 __label__oktatás 0.932463 __label__informatika 0.72488 __label__innováció 0.191943 __label__közoktatás 0.0953595 __label__foglalkoztatás 0.0600966 __label__statisztika 0.0396488 __label__person__palkovics@@lászló 0.0373369 __label__szakképzés 0.033096 __label__munkaerőpiac 0.0222962 $$$ __label__informatika __label__internet __label__oktatás __label__szoftveripar geography__magyarország person__dobó@@mátyás genre__interjú author__szabó@@m.@@istván year__2016 $$$ | DIGITÁLIS ÍRÁSTUDÁS | OKTATÁS | GAZDASÁGI ERŐFORRÁS |, „E nélkül csak veszteni lehet” $$$ | DIGITÁLIS ÍRÁSTUDÁS | OKTATÁS | GAZDASÁGI ERŐFORRÁS | „E nélkül csak veszteni lehet” Az informatikushiány már most is probléma, de a digitális írástudatlanság a magyar gazdaság egészére kihathat. A kilátásokról kérdeztük az egyik legismertebb trendbloggert és szolgáltatásfejlesztőt, Dobó Mátyást. Lassan másfél évtizede, hogy webes, illetve digitális trendekkel, szolgáltatásfejlesztéssel és oktatással foglalkozik. Nemrég egy blogbejegyzésében azt fejtegette, hogy az iskolák és iskolások számára a kódolás, a programozás olyan alapkövetelmény lesz a nagybetűs életben való boldoguláshoz, mint amilyen ma az idegennyelv-ismeret. Miből következik ez? Először is tisztázzunk egy dolgot. A programozáson vagy kódoláson nem azt értem, hogy valaki ért különböző, speciális kódnyelveken, hanem azt a képességet, hogy a különböző digitális rendszerek működését befolyásolni tudó eszközökön keresztül – akár szkripteléssel, akár programozással – az illető az adott cég rendszerének (vagy egy-egy rendszerelemének) működését javítani tudja. Érdekes megnézni, hová tartanak bizonyos iparágak; hogy ahol korábban bizonyos képességekre volt szükség, ott most milyen irányú elmozdulásokat látunk. Mára egyértelművé vált a munkaadók azon igénye, hogy minél több alkalmazottnak meglegyen ez a képessége, és ez a fizetési csekkeken is világosan látszódik. Jó példa erre a pénzügyi szolgáltatások piaca, ahol, ha szétnézünk, azt látjuk, hogy a tranzakciók jelentős részét ma már nem emberek végzik, mint korábban, hanem alprogramok, algoritmusok. Azok keresnek jól ebben az ágazatban, akik ezeket az algoritmusokat menedzselni, fejleszteni tudják. Olyan irányba halad a civilizált világ, hogy a ma emberek által végzett tevékenységek jelentős részét hasonló módon átveszik majd különböző algoritmusok, programok és automata eszközök. Nincsenek apokaliptikus elképzeléseim erről a jövőről, de azt látom, hogy a hangsúlyok ennek megfelelően úgy tolódnak el, hogy a gépeket, automatizált rendszereket irányítani, tanítani, kódolni tudó emberekre jelentkezik igény majd a mai értelemben vett szakmunkás és pláne a betanított munkás helyett. Lehet-e ezt a vízióját úgy lefordítani, hogy nem elég, hogy a gyerekek ma gyorsan megtanulják, hogyan kell az okostelefonon, tableten a videómegosztót vagy a közösségi oldalakat használni és elérni az aktuális játékokat? Óriási veszélyforrásnak érzem, hogy a digitális eszközök használata kimerül az „olvasásban”. Mert ami ma a gyerekek számára vonzóvá teszi ezeket az eszközöket, az valójában nem azokat a képességeket fejleszti, amitől ők felnőttként jobban fognak tudni boldogulni. Attól, hogy megtanulják interaktív eszközökön nézni a mesét, valójában még mindig csak a tartalomfogyasztást tanulják. Ami fontos ugyan, és egyben egy jó belépési pont is a digitális világba, de ez csak az első lépés. Az, hogy ezen keresztül kommunikálsz, szocializálódsz, olvasol, szerzel ismereteket és építed fel a saját univerzumodat, az maholnap a belépő szint lesz, amivel önmagában addig lehet eljutni, hogy az ember jó fogyasztó lehessen. De ennyi tudásból nem vezet út a karrierépítés felé. Ahhoz szükség van a digitális írástudásra is. Az amerikai és angol elit iskoláktól a dél-koreai oktatási rendszeren át biztosan találnánk legalább egy tucat országot, ahol a kódolást ma, de legkésőbb holnap reggel az elemi tudás részévé teszik. De mi történik, ha nálunk ez nem holnapután, hanem 5-10 év múlva se lesz realitás? Nagy bajban leszünk. Annak a magabiztosságát, hogy befolyásolni tudjuk a minket körülvevő dolgokat, azt egészen kis korban el lehet – sőt kell! – kezdeni tanítani. Azt, hogy milyen a digitális tér, ugyanúgy el kell sajátítania a gyerekeknek, mint a késsel-villával evést. Már ma is sok játékos kísérlet van erre – említhetném a Magyar Telekom Legyél te is informatikus programját, vagy például a gondolkodásmód elsajátításában már egészen korai gyerekkorban segítő, magyar fejlesztésű Codie robotot. Fontos megjegyezni azt is, hogy az ilyesmi nem igazán a pénzen múlik, ezekhez nem szükséges elérhetetlenül költséges befektetés. Az oktatási rendszerben feljebb lépve elviekben több oldalról is érkezhetnek a szakmai szervezetek által egyre nagyobb mértékben hiányolt kódolni tudó szakemberek. Például gépészeti „programozó” lehet egy gépészmérnök diplomával rendelkező emberből is, de ugyanilyen pozícióban lyukadhat ki egy gépészet felé forduló informatikus. De mi történik azzal, aki egyik irányból sem tudja megközelíteni a hasonló szakmákat? Az csak fogyasztó lesz. Ha ez a jelenség egy egész régiót érint, akkor az történik majd, hogy elkerülik a régiót (vagy akár az egész országot) azok a projektek, melyek a termelésben a magas hozzáadott értéket jelentik – mert azoknak ez a tudás már a szerves része. De azzal is jár majd, hogy elviszik az automatizálható munkákat, ezáltal kiszolgáltatottabbá válnak a kimaradó régiók. Mivel nem lesznek benne a körforgásban, az utánpótlás-termelésben sem tudnak részt venni. Az oktatási rendszereknek – valamint a családoknak is – ezért elemi szintű felelősségük, hogy a gyerekeket, mire be kell lépniük a munkaerőpiacra, eljuttassák a lehető legmagasabb szintre. Mert ha ez a tanulási ív nem elég magas, ha nincs mögötte erős támogatás, akkor a képzési rendszer olyan szintre juttatja csak el a gyerekeket, ahonnan esélyük sem lesz arra, hogy bekerüljenek a jövő termelőerőinek piacára. Ez a folyamat egyébként már elkezdődött: a magas hozzáadott értékű szakmákban már ma is iszonyatosan magasak a munkaerővel szembeni elvárások. Az a legnagyobb félelmem, hogy mindez nem a jövő tudósairól vagy elitjéről szól, hanem a jövő szakmunkásairól. Ha a kódolás nem épül be az általános tudásba, akkor az alacsony hozzáadott értékű munkaerő tömeges képződése nem stagnálást eredményez, hanem leszakadást. Mert ahogyan erősödik az automatizáció, úgy romlanak az esélyei a mai tudással rendelkező szakmunkásnak; a szinten tartáshoz is egyre inkább szükség lesz a pluszképességekre, tudásra. E nélkül csak veszteni lehet, kitermelni egy olyan vesztes generációt, mely még alulról is csak messziről láthatja, hogy milyen elvárásoknak kellene megfelelni, de azt nem képes elérni. És én ebben a frusztrációban nagyon komoly gondot látok. Ez elég apokaliptikusan hangzik. Kérdés, hogy mennyire kell és/vagy lehet ezt a feladatot kizárólag az iskolákra hárítani. Az nem kérdés, hogy ez a változás az iskolákra kötelező feladatokat ró. Lehetséges, hogy a városokban, a magasabb vásárlóerővel bíró, illetve képzettebb szülők számára a felismerés gyorsabban megtörténik, és így a megoldáskeresés is hamarabb tudatosul a családokban. De a leszakadó, elmaradott kistérségben, ott, ahol a szülőknek még biztos kontextusa sincs ahhoz, hogy megértsék már magát a kihívást is, ott az iskola – és mögötte az állam – szerepvállalása kell hogy álljon. Az ilyen térségekben a gyerekeket ki kell mozgatni a saját közegükből, és ezt nem tudja más véghezvinni, mint az iskola. Meg kell nyitni számukra a lehetőségeket, különben nemcsak az egyenlőtlenség termelődik újra, hanem arra se lesz esély, hogy az még fenntartható szinten termelődjön újra. Olyan politikus nincs is, aki ne mondta volna már, hogy az ország felemelkedése, gazdagodása számára az oktatás a legeslegjobb befektetés. A realitás viszont az, hogy mégse tettek eddig érte soha eleget. Meddig lehet ezt „elsumákolni”? Nagyon szomorú lenne kimondani, hogy ennek az országnak nincs perspektívája. Be kell látni: csak előre lehet menni, mert ha nem tanítjuk meg a rendszert, hogy vállalkozói szemlélettel, magas hozzáadott értékkel, magasabb profittal működő üzleteket generálva jut előbbre ez az ország, akkor kívülről fogjuk nézni, ahogy a körülöttünk lévő országok is szárnyra kapnak, és elvész, amit eddig elértünk, sőt a jövőnk is eltűnik. Én nem akarom ezt elfogadni. Az, hogy változtatnunk kell, nem döntési hanem kényszerhelyzet. Az, hogy e kényszerre mikor és hogyan fogunk reagálni, hogy tudunk-e a régióhoz képest jobban fejlődni vagy sem, vagy, hogy mi a helyzet e téren Nyugat-Európával összevetve, ahol anyagilag jobbak a lehetőségek, azt most nem lehet konkretizálni. De most egyáltalán nem állunk jól ebben a kérdésben. Mi lehetne az első lépés? Ahhoz, hogy egy dolgot meg tudj változtatni, benne kell élned. Ha a lakosság jelentős része digitális közegben él, akkor abból nagyobb valószínűséggel bukkannak elő azok a személyek, csoportok és igények, melyek képesek manipulálni új tartalmakat, projekteket, képzéseket, és irányokat mutatni, kijelölni. Ez végül kormányzati lépéseket is kikényszeríthet – ez az út nyitva áll előttünk. SZABÓ M. ISTVÁN
__label__érdekvédelem 0.0362301 __label__kereskedelem 0.0275953 __label__lobbizás 0.00199777 __label__marketing 0.00142036 __label__szociáldemokrácia 0.000949944 __label__minőségvédelem 0.000636334 __label__feketegazdaság 0.000454218 __label__fejvadász@@cégek 0.000414482 __label__multinacionális@@cégek 0.000414482 __label__társadalmi@@szervezet 0.000378298 $$$ __label__geography__magyarország 1.00001 __label__érdekvédelem 0.268951 __label__lobbizás 0.0851091 __label__rendezvényszervezés 0.0236995 __label__organization__magyar@@kereskedelmi@@és@@iparkamara 0.00670285 __label__organization__budapesti@@kereskedelmi@@és@@iparkamara 0.0062999 __label__organization__lehel@@csarnok@@kft. 0.00592107 __label__kereskedelem 0.00491541 __label__polgárőrség 0.00371725 __label__person__petrasovits@@anna 0.00299103 $$$ __label__érdekvédelem __label__kisvállalkozás geography__magyarország person__medgyessy@@péter genre__cikk genre__keretes year__2003 $$$ Kicsire adnak $$$ Kicsire adnak A lottósorsoláshoz hasonlította Antalffy Gábor, a mintegy 250 ezer vállalkozást képviselő Kisiparosok és Vendéglátók Országos Szövetségének (Kisosz) ügyvezető elnöke annak a tíz kisvállalkozónak a kiválasztását, akiket meghívtak a múlt heti miniszterelnöki találkozóra. Sem a Kisosztól, sem a mintegy 60 ezer vállalkozást tömörítő Ipartestületek Országos Szövetségétől nem kértek ugyanis javaslatot a meghívottak listájának összeállításához. Kihagyták a Fuvarozó Vállalkozók Országos Szövetségét is, noha ez utóbbi vezetése éppen az uniós csatlakozás kapcsán várható problémáik orvoslása érdekében írt levelet nemrégiben Medgyessy Péter miniszterelnöknek: a találkozón megjelent Jós Zoltán, a Karzoltrans Kft. vezetője azonban nem az ő delegáltjuk volt. Annak a néhány érdekvédelmi szervezetnek a vezetője, akik a kimaradtak által üres reklámfogásnak minősített találkozón részt vettek, a jelek szerint inkognitóban voltak, miután véleményüket hangsúlyozottan saját vállalkozásuk nevében mondták el. Pedig például Juhász József egyéni vállalkozó a Magyar Kereskedelmi és Iparkamara alelnöke, Böröczffy István, a Bau-Ingenieur Kft. ügyvezető igazgatója az Építési Vállalkozók Országos Szövetségének alelnöke, Gömörei József, a Cipó Kft. vezetője egyúttal a Magyar Pékek Ipartestületének tiszteletbeli elnöke, Árkossy Tamás sem csak a róla elnevezett cég vezetője, hanem az Országos Asztalos és Faipari Szövetség alelnöke, Pető Béla, a Fish and Food Kft. ügyvezetője pedig egyúttal a Heves megyei iparkamara küldötte is.
__label__sport 0.9986 __label__sportfinanszírozás 0.348655 __label__olimpia 0.196836 __label__jégkorong 0.0169249 __label__télisport 0.0169249 __label__szponzorálás 0.00713143 __label__rendezvényszervezés 0.0062999 __label__vívás 0.00574025 __label__ökölvívás 0.00556492 __label__szabadidő 0.00539494 $$$ __label__geography__magyarország 1.00001 __label__sport 0.999127 __label__sportfinanszírozás 0.217348 __label__olimpia 0.125933 __label__szabadidő 0.0229874 __label__geography__sydney 0.0185566 __label__geography__budapest 0.016413 __label__jégkorong 0.0132328 __label__télisport 0.0120638 __label__organization__budapest@@sportcsarnok 0.00885735 $$$ __label__öttusa __label__sport __label__sportfinanszírozás geography__magyarország genre__cikk year__1999 $$$ Öttusa-világbajnokság a Margitszigeten, Reklámverseny $$$ Öttusa-világbajnokság a Margitszigeten Reklámverseny Az év legrangosabb hazai sporteseményének ígérkezik a jövő héten a Margitszigeten megrendezendő öttusa-világbajnokság, melynek több mint félmilliárd forintos költségét javarészt szponzorok dobták össze. A szervezők szerint a viadalra minden hazai és külföldi nagyágyú benevezett. A héten már az egyjegyű visszaszámlálásnál járnak azok az órák, amelyeket még tavaly ősszel, éppen 300 nappal a július 12-én kezdődő öttusa-világbajnokság (vb) rajtja előtt indítottak el a rendezvénynek otthont adó Margitsziget északi és déli bejáratainál. Az immár hagyományosan tízévenként Magyarországon megrendezett világverseny - az 1954-es elsőt követően ugyanis 1969-ben, 1979-ben és 1989-ben is Budapesten volt az öttusavébé - helyszíne a szervezők szerint önmagában is attrakció lesz, a modern pentatlon történetében példa nélküli ugyanis, hogy mind az öt versenyszámot egy 200 méteres sugarú körön belül elhelyezkedő területen rendezik. Ehhez azonban nem kis fazonigazításra szorult az egymás szomszédságában levő Margitszigeti Atlétikai Centrum (volt Úttörő Stadion) és a Hajós Alfréd Nemzeti Sportuszoda (NS), ahol a startot megelőző héten még javában hajráztak az építők. A napokban fejeződött be a sportuszoda nyitott medencéjének a felújítása, ahol az úszóversenyeket 4500 néző követheti a lelátóról. A már tavaly év végére felújított fedett uszoda 33 méteres medencéjét viszont a verseny idejére befedik, és összesen kilenc vívópástot alakítanak ki rajta - itt 1500 néző követheti az eseményeket. Az NS mögötti három teniszpályán egy 1400 négyzetméteres sátorban 35 automata lőállást építtettek ki a szervezők, e helyen a múlt hét végén már próbaversenyeket is rendeztek. Az atlétikai centrumot valóságos arénává alakították át, ahol a lelátókról mintegy 15 ezer ember tekintheti meg a lovaglást, valamint a nyitó és a záróünnepségeket, de innen indulnak és ide érkeznek a futók is. A 35 versenylovat a múlt hét végén telepítették ki a szigetre a Nemzeti Lovardából és vidékről, s hétfőn reggel megkezdődött a lovak bejáratása és pályához szoktatása. Az „öttusasziget” felettébb versenyző- és közönségbarát, az 1993-as szabálymódosítás óta ugyanis az indulóknak egyetlen napon kell teljesíteniük mind az öt versenyszámot, míg korábban különböző napokon mérkőztek meg az egyes ágakban. Így a versenyzőknek sem kell ingázniuk a korábbiakban jó esetben egyazon város távoli pontjain található helyszínek között, s a közönség is koncentráltan követheti a küzdelmeket: egy-egy napon rendezik meg a férfi és a női selejtezőket, az egyéni és csapatdöntőket, valamint a váltóversenyeket. De a sportolóknak és a hivatalos vendégeknek a szállásuk eléréséhez sem kell sokat koptatniuk a lábukat, hiszen a margitszigeti Thermal és Grand Hotelokban, valamint a szigettel szemben levő Héliában helyezik el őket. Az év legrangosabb hazai sporteseményének ígérkező vb büdzséje mintegy 560 millió forint - mondta a HVG kérdésére Pakucs János, a szervezőbizottság elnöke, a Magyar Öttusa Szakszövetség alelnöke. Ebbe azonban nem értendő bele a két sportlétesítmény felújítása, az NS mintegy 900 millió forintos rekonstrukcióját az állami költségvetés állta, az atlétikai stadiont pedig a fővárosi önkormányzat újíttatta fel mintegy 70 millió forintért. A több mint félmilliárd forintos vb-költségvetés kiadásainak zömét a versenyzők és a vendégek elszállásolása és ellátása, a verseny technikai lebonyolítása és a helyszínek ki- és átalakítása emészti fel. A bevételek között az Ifjúsági és Sportminisztérium (ISM) 40 milliós, valamint a főváros 10 milliós támogatásával kalkulálhattak a szervezők, a versenyzők által fizetendő napi 100 dolláros költségtérítésből - ennek mértékét a nemzetközi szövetség szabta meg - mintegy 30 millió folyik be, s ugyanennyi bevételre számítanak a remények szerint 35 ezer nézőtől is. A napi jegyárak 400 és 1000 forint között mozognak, az esemény rangjától és a helyszínétől függően, a teljes versenysorozatra szóló bérlet ára pedig 5500 forint. Némi „természetbeni juttatás” is csurran-cseppen azért a szervezőknek: a nyitó fogadást az ISM, a zárópartit a fővárosi önkormányzat adja, s minthogy a verseny fővédnökei között van a honvédelmi és a belügyminiszter, a helyszínek építésén - legfőbb parancsnokaik vonzódását illusztrálandó - javában szorgoskodnak a kiskatonák, s fokozott lesz a rendőri jelenlét is a szigeten. A szervezési költségek zömét, több mint 400 millió forintot azonban szponzorok adták össze. De hogy pontosan ki mennyit áldozott az öttusa oltárán, azt üzleti titokként kezelik az érintettek. A nagyságrendekről annyit tudni lehet, hogy a „mezei” támogatók 2-3 millió forintot fizettek, vagy annak megfelelő szolgáltatást nyújtottak, a hét kiemelt főszponzor - a Danubius Hotels Rt., az Ericsson Rt., az Europlakát Kft., az NN Magyarországi Biztosító Rt., a Porsche Hungária Kft., a Trendex Rt., valamint a Volán Rt. - pedig egyenként mintegy 20-25 millió forinttal járult hozzá a finanszírozáshoz. A két kategória között vannak arányos összegekkel a jelentős támogatók és a főszponzorok összesen 16-an, a legmélyebben a zsebébe nyúló Mol első számú kiemelt főszponzorként, a Westel-900 Rt. pedig egyenesen aranyfokozatú főszponzorként aposztrofálhatja magát. A minden tekintetben kiemelkedőnek ígérkező verseny a szervezők szerint azt is jelenti, hogy a sportág túlélte a legutóbbi szabálymódosításokból - például az egynapos versenyek bevezetéséből - fakadó mély válságot. „Világcsúcsot döntünk mind a részt vevő országok, mind az induló sportolók száma alapján” - büszkélkedik Pakucs János -, 41 országból 130-135 férfi és 75 női öttusázó méri össze az erejét. A versenyekről naponta többször összesen mintegy 2-3 órás élő közvetítésben számol be a Magyar Televízió (MTV), esténként pedig összefoglalókat ad - mondta a HVG-nek Knézy Jenő sportfőszerkesztő. A közvetítési jogért nem fizet a szervezőknek az MTV, viszont 32 kamerával követi az eseményeket, és ingyen adja a nemzetközi sugárzási jelet. A közvetítési jogért nem volt semmiféle verseny a televíziók között - mondja Pakucs János -, annál kevésbé, mert a többi tévének nincs is ekkora kapacitása. A versenyeket közvetíti több rádió is, és az eredmények a célba érkezést követő 5 másodpercen belül olvashatók lesznek az interneten.
__label__műkincs 0.0695518 __label__társadalom 0.0446909 __label__gazdagok 0.0321107 __label__vagyon@@elleni@@bűnesetek 0.0275953 __label__bűnözés 0.0203424 __label__politika 0.0169249 __label__temetkezés 0.00807199 __label__öngyilkosság 0.00758724 __label__fegyvertartás 0.00610756 __label__karácsonyi@@vásár 0.00461957 $$$ __label__geography__oroszország 1.00001 __label__geography__szovjetunió 0.430157 __label__műkincs 0.327678 __label__geography__moszkva 0.262852 __label__vagyon@@elleni@@bűnesetek 0.132974 __label__társadalom 0.0534133 __label__gazdagok 0.0460439 __label__person__gorbacsov 0.016413 __label__emberölés 0.0159164 __label__person__mihail 0.0100236 $$$ __label__bűnözés __label__feketepiac __label__jelképek __label__társadalom __label__vagyon@@elleni@@bűnesetek geography__oroszország genre__cikk author__poór@@csaba year__2010 $$$ KITÜNTETÉSLOPÁSOK OROSZORSZÁGBAN, Érdemrendzavarók $$$ KITÜNTETÉSLOPÁSOK OROSZORSZÁGBAN Érdemrendzavarók Bár törvény tiltja az érdemrendek adását-vételét, kíméletlen kitüntetésvadászok egyre gyakrabban fosztogatják a második világháborús veteránokat Oroszországban. Vaszilij Poltavcev 92 éves, második világháborús veterán csaknem két hétig feküdt kómában, majd meghalt, miután február közepén lipecki lakásában megtámadták, megverték és kifosztották. Csekély nyugdíján kívül a kitüntetéseit vitték magukkal a tettesek, és hatezer rubelért, azaz mintegy 40 ezer forintért nyomban túl is adtak rajtuk, ami végül a lelepleződésükhöz vezetett. Mint kiderült, szociális munkásnak adták ki magukat, így nyerték meg az idős ember bizalmát. A minap ugyanígy jutottak be rablók a baskíriai fővárosban, Ufában egy egykori frontharcos asszony otthonába, de az utóbbi hetekben jöttek hasonló hírek Penza, Tver és Volgográd környékéről is. Úgy tűnik, megsűrűsödtek a veteránok elleni bűncselekmények, és – talán a győzelem 65. évfordulójának közeledte miatt – az orosz sajtó is mind többet foglalkozik a meghökkentő jelenséggel, amely pedig nem teljesen új keletű. Először 1983-ban kavart nagy vihart, hogy jó néhány egykori vöröskatona kifosztása után Georgij Holosztjakov altengernagyot, a Szovjetunió hősét ölték meg és rabolták ki a lakásában egy banda tagjai. A legkülönösebbnek az a rablássorozat számít, amelynek nem egészen egy éve lebukott elkövetője egy bűnügyi helyszínelő páros volt. A két rendőr hadnagy nyolc lakásból vitt el kitüntetéseket, és nemegyszer ők maguk tartottak nyomkereső szemlét a saját betörésük tetthelyén. Bűncselekményből származik legalább egy abból a tizenegy szovjet érdemrendből is, amelyet 2006 novemberében, Londonban, egy amerikai gyűjtő megbízásából összesen több százezer fontos kikiáltási áron akart árverésre bocsátani a Sotheby's aukciósház. A moszkvai kormány kérésére elállt a tervtől, mert az igencsak rossz fényt vetett volna a cégre. Az orosz törvények értelmében – miközben a cári korszak rendjeleit szabadon lehet adni-venni – pénzbírsággal, súlyosabb esetben elzárással és közmunkával büntethető, aki szovjet és orosz állami kitüntetésekkel kereskedik. „Meg sem hallgatjuk, ha valaki ilyen ügyben fordul hozzánk” – jelentette ki a HVG-nek a híres moszkvai sétálóutca, az Arbat egyik régiségkereskedésének vezetője, és hasonlóan nyilatkozott a szomszéd üzletben dolgozó kollégája is. „Nem kötelességünk a hatóságokat értesíteni, de az ügyfelet mindig figyelmeztetjük, ha törvénysértésre készül” – mondta. Mégis, hetente kétszer-háromszor is jelentkeznek náluk tilalmas kitüntetést kínáló vagy kereső érdeklődők. A rubelmilliókat érő kincseket árusító elegáns üzleteknek nem éri meg ilyen illegális rendjelügyletekkel kockára tenniük tekintélyüket, hiszen komoly nyereséget nem nagyon lehet remélni tőlük. Egy internetes katalógus adatai szerint a négymillió embernek kiosztott Vörös Csillag Érdemrend egyes változatait már 4 dollárért meg lehet kapni, a több mint félmillió példányban kiadott Vörös Zászló Érdemrend darabjai közül is csak a ritkábbak érnek 700 dollárt, a Szovjetunió hősének járó aranycsillag árfolyama pedig 900 dollárnál kezdődik. A haditengerészet tisztjeinek létrehozott Usakov-érdemrend mindössze 47 példányban odaítélt első fokozatát viszont már 18 ezer dollárra árazzák, míg dollármilliókra taksálják a szovjet hadvezérek teljesítményének elismerésére létrehozott, jórészt platinából készült, 25 karátnyi rubinnal és 16 karátnyi gyémánttal ékesített Győzelem Érdemrendet. Ez a legmagasabb szovjet katonai kitüntetés, és mindössze húszan kapták meg, köztük külföldi generálisok, így 1945-ben Bernard Montgomery brit tábornagy és Dwight Eisenhower tábornok, a későbbi amerikai elnök is. Ez utóbbiból egyetlen darab sincs a piacon, és más ritkaságok megszerzésére is csak kicsi az esélyük a gyűjtőknek. Már csak azért is, mert 1977-ig az állami kitüntetések túlnyomó többségét az arra érdemesítettek halála után az utódok kötelesek voltak beszolgáltatni az államnak, és a legtöbbjüket most a Fegyveres Erők Központi Múzeumában őrzik. Bár – mint arról a Rosszijszkaja Gazeta moszkvai napilap beszámolt – az 1990-es években Ivan Bagramjan marsall érdemrendjei közül kettőnek onnan is nyoma veszett, és a helyükre másolatokat tettek a tolvajok. A kitüntetések oroszországi feketepiacán néhány évvel ezelőtti rendőrségi becslés szerint 50 millió dollár értékű áru forog. Az interneten a tilalom ellenére sem nehéz eladó példányokat találni. A törvényt azzal játsszák ki, hogy a kínálatot olyan szovjet utódállamból, például Ukrajnából, teszik fel a világhálóra, ahol szabad a kitüntetéskereskedelem. A bolhapiacokon is viszonylag egyszerűen hozzá lehet jutni ilyen jelvényekhez, sőt nagy többségük nem is bűnös eredetű. Megélhetési gondjaik miatt sokszor azok a veteránok válnak meg tőlük, akik kiérdemelték őket, még gyakrabban pedig örököseik próbálnak meg ilyen módon némi többletjövedelemhez jutni. POÓR CSABA / MOSZKVA
__label__pénzügy 1e-05 __label__gazdaság 1e-05 __label__kultúra 1e-05 __label__társadalom 1e-05 __label__külpolitika 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__áruszállítás __label__közlekedés genre__mellékletcímlap year__2010 $$$ Szállítás régi-új utakon $$$ Szállítás régi-új utakon Szerkesztette: NÉMETH ANDRÁS
__label__történelem 0.96591 __label__kultúra 0.407343 __label__forradalom 0.00807199 __label__pénztörténet 0.00383448 __label__éremgyűjtés 0.00248262 __label__olimpia 0.00114357 __label__egyházi@@ünnep 0.000893046 __label__állami@@szimbólumok 0.000839589 __label__vízilabda 0.000636334 __label__matematika 0.000617076 $$$ __label__geography__magyarország 1.00001 __label__történelem 0.993912 __label__kultúra 0.893319 __label__műkereskedelem 0.0124417 __label__forradalom 0.00219272 __label__geography__franciaország 0.00160785 __label__person__váli@@dezső 0.00125484 __label__filmfesztivál 0.00121659 __label__építészet 0.00117951 __label__person__aczél@@györgy 0.000765406 $$$ __label__festészet __label__múzeum __label__műkereskedelem __label__műkincs __label__művészet geography__franciaország geography__magyarország person__cézanne person__paul genre__táblázat year__2012 $$$ Magyar tulajdonban megfordult Cézanne-festmények $$$ Magyar tulajdonban megfordult Cézanne-festmények Táblázat: Kép címe Magyar tulajdonosa(i) Mai őrzési helye Almák és kekszek Nemes Marcell: 1910 körül – 1913. június, majd Herzog Mór Lipót: 1913. június – 1927 után Párizs, Musée de l'Orangerie Csendélet almákkal Hatvany Ferenc: 1910 körül – 1912 után Los Angeles, Getty Museum Csendélet gyümölcsöstállal Nemes Marcell: 1910 – 1913. június New York, Museum of Modern Art Fekete órás csendélet Kohner Adolf : 1911. február-március – 1930. február Párizs, Philip Niarchos (magángyűjtemény) Fürdőzők Nemes Marcell: 1911. november – 1913. június, majd Herzog Mór Lipót: 1913. június – 1927 után Szentpétervár, Ermitázs Maison Maria a Chateau Noir látképével Nemes Marcell: 1911. november – 1913. június Fort Worth, Kimbell Art Museum A tálaló Nemes Marcell: 1909. július – 1913. június, majd Herzog Mór Lipót: 1913. június – 1917. március Budapest, Szépművészeti Múzeum Tál almákkal és körtékkel Hatvany Ferenc: ? -1916-1917 Basel, Kunstmuseum (letét) Vörös mellényes fiú Nemes Marcell: 1909. július – 1913. június Zürich, Sammlung E. G. Bührle Forrás: HVG-gyűjtés
__label__hulladékfeldolgozás 0.00507033 __label__hulladék 0.000656203 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__geography__magyarország 1.00001 __label__hulladék 0.0136468 __label__hulladékfeldolgozás 0.00447838 __label__organization__ereco@@rt. 0.00308537 __label__organization__kárpát-energo@@kft. 0.00264167 __label__geography__etyek 0.00248262 __label__geography__kenyhec 0.0021257 __label__organization__ker-hu@@kft. 0.00146506 __label__organization__vista@@kft. 0.00137703 __label__geography__siklós 0.00129431 $$$ __label__hulladék __label__hulladékfeldolgozás geography__magyarország genre__olvasói@@levél author__tengelits@@istván year__2004 $$$ Nemre nem $$$ Nemre nem A tervezett regionális szemétlerakók helyszíneit bemutató térképük (HVG, 2004. január 3.) hibás. Kerepestarcsa - mintegy évtizede - nem létezik, Kistarcsa és Kerepes önálló nagyközségek. A cikkükben hivatkozott, gödöllői tulajdonú hulladéklerakó valóban Kerepesen található, az Ökörtelek-völgynek nevezett területen. TENGELITS ISTVÁN (GÖDÖLLŐ)
__label__telefon 0.917313 __label__távközlés 0.531219 __label__mobiltelefon 0.100889 __label__adatvédelem 0.0113418 __label__fogyasztóvédelem 0.0103382 __label__folyószámla 0.00691384 __label__banki@@szolgáltatás 0.00670285 __label__személyi@@okmányok 0.00507033 __label__autólopás 0.00272499 __label__koncesszió 0.00256091 $$$ __label__geography__magyarország 1.00001 __label__telefon 0.831153 __label__organization__matáv 0.132974 __label__távközlés 0.115971 __label__mobiltelefon 0.061886 __label__adatvédelem 0.0583558 __label__személyi@@igazolvány 0.0140736 __label__organization__fogyasztóvédelmi@@főfelügyelőség 0.0124417 __label__intranet 0.0120638 __label__személyiségi@@jogok 0.0113418 $$$ __label__telefon geography__magyarország organization__matáv genre__cikk author__weyer@@béla year__1995 $$$ TÚLMÉRETEZETT TELEFONSZÁMLÁK, Nicsak, ki beszél? $$$ TÚLMÉRETEZETT TELEFONSZÁMLÁK Nicsak, ki beszél? Magyarországon tavaly havonta átlagosan minden kétszázadik telefonszámla miatt emeltek kifogást az előfizetők, az év elején pedig megugrott a panaszok száma. A tarifaemelés csak részben okolható a számlapanaszok növekedéséért: az extenzív fejlesztési szakaszban, amikor az állomások számának minden áron való növelése a cél, a Matávnak – úgy látszik – kevesebb energiája jut a biztonság megteremtésére. Hovatovább a Magyar Távközlési Rt. (Matáv) veszi át a Patyolat hatvanas évekbeli szerepét Magyarországon: az újságok levelezési rovatához forduló olvasótól a pályakezdő humoristán át a családi panasznapot tartó nagynéniig mindenkinek van egy rossz szava róla. Amíg azonban a pucerájban elcserélt ágynemű legfeljebb néhány száz forintos kárt jelentett egykoron, ma több ezer, esetenként több tízezer forint forog kockán: a dolgok jelenlegi állása szerint senki nem érezheti biztonságban magát afelől, hogy a következő hónapban ne kapjon ekkora összegre rúgó telefonszámlát. A már pórul járt telefon-előfizetők történetei ugyanis mind egy kaptafára húzhatók: egyszer csak a megszokottnál sokkal nagyobb, ötszörös, tízszeres, százszoros számlát kap az áldozat. Ilyenkor „hát én ennyit nem telefonáltam” felkiáltással felhívja a telefonközpontot – ezzel semmire nem megy –, levelet ír a rádiónak, tévének, újságnak – így legalább a mérgét kiadja – , s végül rákényszerül, hogy felkeresse a „területileg illetékes ügyfélszolgálati irodát”, beálljon a számlaküldés napjaiban mindig hosszasan kígyózó sorba, s előadja a panaszát – szigorúan csak személyesen, családtaggal ugyanis már szóba sem állnak. Ha az előfizető még itt is ragaszkodik ahhoz, hogy „nem telefonált ennyit” – a Matáv üzemviteli igazgatóságának helyettes igazgatónője, Reznák Roxán szerint –, az elmúlt hat hónap átlaga alapján ideiglenes számlát állítanak ki, csak ezt kell befizetni, a különbséget pedig „függőbe teszik”, vagyis elkezdik vizsgálni. Ezt a lehetőséget – tehát az ideiglenes számla kiállítását – az előfizetőknek megküldött üzletszabályzat nem említi, ugyanakkor a vizsgálat lehetséges eredményeként rögtön az első helyre azt teszi, hogy „az előfizető által használt végberendezés nem rendelkezik a Hírközlési Főfelügyelet engedélyével”, vagyis mondjuk egy külföldi útról származó nyomógombos telefon van a régi tárcsás helyén. Ekkor ugyanis helyből elutasítják a panaszt, sőt, még a vonalat is leszerelhetik. A vásárlók érdekképviseleti ügyeiben (lásd Merkur-per) nagy hírnevet szerzett Strasszer Tibor ügyvéd, aki az Országos Fogyasztóvédelmi Egyesület elnökségi tagjaként most a telefonos ügyeket vállalta fel, jellemzőnek tartja, hogy az egyébként jogos előírást, miszerint csak engedélyezett készüléket lehet használni, rögtön az első helyre teszi a Matáv, s azonnal a fogyasztóra gyanakszik. A túlszámlázás ugyanis csak ritkán származhat a készülék hibájából: leggyakrabban – a Matáv által elismert esetek 44 százalékában – maga a számlázási rendszer a hibás, esetleg a központ vagy az új állomás szerelése folytán elkövetett tévedés, hiba (17–17 százalék) okozza a túllépést, s csak 5 százalékban bizonyítható a készülékhiba – s még itt sem biztos, hogy csak az engedély nélküliek romlanak el. Sajátos módon az a változat, amire a legtöbb kárt szenvedett telefon-előfizető gyanakszik, a Matáv fenti adatsorában az utolsó helyet foglalja el: eszerint a túlszámlázás csak az esetek 1 százalékában volt bizonyíthatóan vonallopás következménye. Márpedig aki már látott a lépcsőházak aljában vagy a házak utcai falára szerelt, s nyitott ajtóval lifegő fadobozokat, ahová a telefonvezeték érkezik – szaknyelven tápfejszekrénynek hívják ezeket a tákolmányokat, amelyeket csak az nem nyit ki és az nem „csapol meg”, aki nem akarja –, az valószínűleg nehezen hiszi el ezt az adatot. Mindazonáltal a Matáv is gyanakszik, s Reznák Roxán szerint ahol számlapanasz vizsgálata során ilyen körülményeket találnak, ott azonnal kicserélik a fadobozos tápfejszekrényt biztonságos, jól zárhatóra. „Erre legalább 80 millió forintot költünk ebben az évben” – mondja az igazgatóhelyettes, aki a cég jó szándékáról és igyekezetéről is szeretné meggyőzni a nyilvánosságot: „Higgye el, a Matáv iszonyatos erőket, embert, gépet, pénzt mozgósít a túlszámlázások ellen, akkor is, ha ez kifelé még nem látszik.” Ám az előfizetőt a saját számláján kívül semmi más nem érdekli. A vizsgálat során különben azt ellenőrzik, hogy a központtól hozzá vezető vonal, beleértve az előbb említett „tápfejszekrényt” is, sértetlen és zárt-e, s ha igen, akkor nem fogadják el az „idegen használatra”, vagyis vonallopásra való hivatkozást. Ilyen esetben, ha az ügyfél nem fizeti ki a vitatott összeget, a Matáv – az üzletszabályzat szerint – a fizetés elmaradására hivatkozással felmondhatja a szolgáltatást, magyarán kikapcsolhatja a telefont. Mindez persze csak akkor áll mérlegelési lehetőségként az előfizető rendelkezésére, ha nem úgy kezdődött a vitája, hogy a Matáv már eleve birtokon belül volt, mert megkapta a pénzt. Ez fordul elő ugyanis minden olyan esetben, amikor valaki lakossági folyószámláról fizeti a telefonját. Az OTP ugyanis gondolkodás és zokszó nélkül a legvadabb telefonszámla összegét is átutalja, s ha netán nem lenne ennyi pénz az ügyfél számláján, a fedezetlenségért még jól meg is bünteti. Bár más közüzemi szolgáltatók számlája esetében már van lehetőség havi limitösszeg megadására, ami fölött a pénzintézet nem utalhatja át automatikusan a pénzt, a telefonnál ettől elzárkózik az OTP, mondván, a Matáv nem járul hozzá. Csák János, a Matáv pénzügyi igazgatója ezt az álláspontot azzal indokolja, hogy ha az OTP az ügyfél kívánsága szerint „visszadobhatná” a telefonszámlákat, ez az ide-oda utaztatás akkora kárt okozna a vállalatnak, hogy felborulna a pénzügyi egyensúlya. Így viszont az előfizetőké borulhat fel – akiknek viszont az igazgató szerint módjukban áll választani a kényelem (értsd: átutalás) vagy a biztonság (utólagos befizetés a postán, mint régen) között. A pillanatnyi, s meglehetősen merev elutasítás mellett a pénzügyi igazgató mindazonáltal nem zárja el a remény útját: a rövidesen elkészülő új számlázási rendszerben arra lesz lehetőség, hogy az előfizető közvetlenül a Matávnak adjon meg egy határértéket, s ha a számla ezt túllépi, akkor azt már meg sem küldik majd az OTP-nek, hanem közvetlenül az ügyfélnek juttatják el. Az új számlázási rendszer Reznák Roxán szerint különben korszerűbb lesz például az osztrákokénál is, s az év végre Budapesten és Miskolcon már működni fog. Lehet, hogy ebben azt is meg lehet majd oldani, amit ma még hiába kérnek az ügyfelek: a köznyelvben egyszerűen csak szextelefonoknak nevezett partnerkapcsolati és audiotex-szolgáltatások letiltását. Ma ugyanis, ha valaki számlapanaszával felkeresi az ügyfélszolgálatot, s kellő határozottsággal ragaszkodva jogához kinyomtattatja magának azt a részletes számlát, amit például Budapesten az Erzsébet központhoz tartozó alig 20 ezer előfizető kivételével minden esetben meg tudnak tenni, nem kis meglepetéssel fedezheti fel azon annak „bizonyítékát”, hogy családjából valaki szextelefont hívott. A különböző hirdetési újságokban bőven kínált erotikszámok és a részletes számla adatainak egybevetése nem túl nehéz – s már csak az a kérdés, ki lépett „félre”. (Vagy: ki lépett rá a vonalunkra – lásd keretes írásunkat.) Ma ez ellen a Matáv segítségével nem lehet védekezni: bár a világon már van olyan telefontársaság, amely megoldotta a szextelefonok kitiltását a nemzetközi távhívóforgalomból – hogy messzebbre ne menjünk, a Matávban résztulajdonos Deutsche Telekom is ilyen –, Magyarországon az előfizető annyit tehet, hogy generálisan kikapcsoltatja telefonján a 00-t, tehát a nemzetközi távhívást. Tekintettel pedig arra, hogy a túlszámlázás veszélye a 06-al kezdődő hívásoknál is fennáll, jobb egy füst alatt azt is leköttetni. Igaz ugyan, hogy ezért a Matáv külön díjat számít fel, de legalább biztonságban érezheti magát az előfizető. Aki pedig még jobban szeretne minden kockázati tényezőt kiküszöbölni, az az OTP-átutalásból is töröltesse a telefonszámlát. Ezzel aztán vissza is érkezett a hatvanas évekbe – és szidhatja a Patyolatot. WEYER BÉLA
__label__gazdaság 0.99907 __label__pénzügy 0.77731 __label__bank 0.629785 __label__állami@@vagyon 0.392347 __label__állami@@szektor 0.370235 __label__faktorálás 0.294225 __label__vagyonkezelés 0.106701 __label__vállalkozói@@hitel 0.0827073 __label__vezetőváltás 0.0534133 __label__állami@@támogatás 0.0518555 $$$ __label__gazdaság 1.00001 __label__geography__magyarország 1.00001 __label__pénzügy 0.979678 __label__állami@@támogatás 0.55448 __label__vállalkozói@@hitel 0.256842 __label__állami@@vagyon 0.0851091 __label__faktorálás 0.0656148 __label__adósság 0.0384762 __label__vagyonkezelés 0.0351548 __label__organization__magyar@@exporthitel@@biztosítási@@rt. 0.0209742 $$$ __label__állami@@támogatás __label__hitelgarancia geography__magyarország person__rotyis@@józsef organization__kvantum@@faktor@@rt. genre__hír year__2009 $$$ Kvantum: 6 milliárdos állami kezesség. $$$ Kvantum: 6 milliárdos állami kezesség. Készfizető kezességet vállalt a magyar kormány a közvetve állami kézben levő, 280 millió forint törzstőkéjű Kvantum Faktor Zrt. bankoktól felvett és 2010 végéig lejáró hiteleire 6 milliárd forint értékben. A tartozás tőkeösszegének 80 százalékára érvényes állami jótállást a válsággal sújtott vállalkozások helyzetének javításával indokolta a kormányhatározat. „Romlott a magyar állam megítélése, ezért a hitelező bankoknak sem volt már elég, hogy a Kvantum Faktor csaknem 100 százalékban az állami Reorg Zrt. tulajdonában van” – indokolta a HVG-nek Rotyis József (képünkön), a faktorcég igazgatóságának elnöke, egyben a Reorg Zrt. vezérigazgatója, miért volt szükség az állami kezességre. A banki források szűkülésével ugyanis veszélybe került a faktorálás, azaz a beszállítók számlaköveteléseinek finanszírozása, holott ennek révén évi mintegy 20-25 milliárd forintot fizet ki a Kvantum Faktor – a faktordíj és az előfinanszírozásért felszámolt kamat ellenében – többek között a nagy áruházláncok, valamint a kórházak kis- és középvállalkozó beszállítóinak.
__label__terrorizmus 0.998876 __label__külpolitika 0.334599 __label__iszlám 0.217348 __label__merénylet 0.100889 __label__politika 0.063725 __label__háború 0.033096 __label__katonai@@beavatkozás 0.0209742 __label__biztonságpolitika 0.0145136 __label__vegyi@@fegyver 0.0103382 __label__gazdasági@@szankciók 0.00913564 $$$ __label__geography__usa 1.00001 __label__terrorizmus 0.997378 __label__geography__afganisztán 0.327678 __label__külpolitika 0.132974 __label__politika 0.0758682 __label__person__osszáma 0.0675567 __label__person__bin@@laden 0.0675567 __label__iszlám 0.0311538 __label__katonai@@beavatkozás 0.0302246 __label__organization__ensz 0.0251888 $$$ __label__terrorizmus __label__iszlám geography__usa geography__arab@@országok genre__cikk author__keresztes@@imre year__1998 $$$ Amerikai hadüzenet a terrorizmusnak, Ágyúval vérebre $$$ Amerikai hadüzenet a terrorizmusnak Ágyúval vérebre Az Egyesült Államok az afganisztáni és szudáni terrorista célpontok elleni múlt heti támadással jelezte, hogy elszánt harcot hirdet a szélsőséges iszlám fundamentalisták ellen, akiket a kenyai és a tanzániai amerikai nagykövetségek elleni merényletek elkövetésével gyanúsít. Az arab és muszlim világ azonban elítélte az amerikaiak „cowboymentalitását”, s szakértők is megkérdőjelezik, hogy Washington valóban a legmegfelelőbb választ adta-e a kihívásra. Az Egyesült Államok váratlanul gyorsan, nem egészen két héttel a kenyai és a tanzániai nagykövetségei ellen elkövetett - az eddigi adatok szerint 263 ember, köztük 12 amerikai életét kioltó - robbantásos merényletek után a múlt csütörtökön katonai választ adott a terroristáknak. Amerikai hadihajókról összesen mintegy 75 manőverező robotrepülőgépet irányítottak két terrorista-kiképző táborra a kelet-afganisztáni Khost városa mellett és egy állítólag vegyi fegyvert gyártó üzemre a szudáni főváros, Kartúm központjától néhány kilométerre északra. A kiképzőközpontok elleni támadásban állítólag 21-en vesztették életüket, a szudáni vegyi gyár teljesen leégett, onnan halálos áldozatokról nem érkeztek hírek. Bill Clinton amerikai elnök azzal indokolta az akciókat, hogy megdönthetetlen bizonyítékok állnak Washington rendelkezésére, melyek szerint az amerikai nagykövetségek elleni merényletek mögött a szaúdi állampolgárságától megfosztott, jelenleg Afganisztánban élő milliomos üzletember, Osszama bin Laden áll, és ő működtette az elpusztított táborokat, illetve a vegyi üzemet. Az amerikai indoklásban külön hangsúlyt kapott az, hogy konkrét hírszerzési adatok szerint a fundamentalista vezér újabb támadásokra készült amerikai érdekeltségek ellen. Ez utóbbi magyarázat azért tűnik fontosnak, mert Washington így az ENSZ alapokmányának 51. cikkében szereplő önvédelemre hivatkozva nemzetközi jogi szempontból megalapozottnak tekinti az akciót. Jogi szakértők szerint azonban a két szuverén állam területe elleni rakétatámadást aligha lehet másképp értelmezni, mint agresszióként, hiszen arra sem az ENSZ Biztonsági Tanácsa (BT), sem a két ország kormánya nem adott felhatalmazást. Ugyanezen szakértők persze hozzáteszik, hogy ilyet nem is lehetett volna elvárni a terrorizmus állami támogatásával vádolt kartúmi rezsimtől - amely a szudáni polgárháború miatt az országnak csak egy részét tartja ellenőrzése alatt -, és az Afganisztán nagy részét uraló szélsőséges táliboktól, akiknek kormányát a nemzetközi közösség még el sem ismerte. Tény mindenesetre, hogy a Clinton-kormányzat a szinte azonnali válaszcsapással eltért az ilyen esetekben, legalábbis a hidegháború vége óta mind ez ideig következetesen folytatott politikától. Washington külföldi katonai fellépéseihez a lehető legszélesebb nemzetközi támogatást vagy az ENSZ felhatalmazását igyekezett biztosítani. Most azonban teljesen egyedül cselekedett, a hírek szerint csak Nagy-Britanniát és Németországot tájékoztatta előre, Franciaország és Oroszország utólag értesülhetett a történtekről. London és Bonn egyébként támogatólag reagált az amerikai lépésre, míg Párizs inkább a megértésre helyezte a hangsúlyt, miközben Borisz Jelcin orosz elnök - az arab és muszlim világhoz hasonlóan - felháborodását hangoztatta, és kikelt az amerikai akció ellen. Nevük nélkül nyilatkozó magas beosztású amerikai tisztségviselők a katonai erő gyors alkalmazását az újabb terrorista fenyegetéseken túl több tényezővel is magyarázták. A közel-keleti békefolyamat jó másfél éve tartó stagnálása révén Washington muszlim szövetségesei sokkal tartózkodóbbakká váltak, Szaúd-Arábia például az amerikaiak szerint nem sok együttműködést mutatott az 1995-ös rijádi és az 1996-os dahrani merényletek kivizsgálásában, melyekben 24 amerikai katona vesztette életét. Mindkét merénylet megszervezésében egyébként az első számú gyanúsított Osszama bin Laden. Az amerikaiaknak talán a szankciók alkalmazásából is elegük lehet, hiszen ezzel a „fegyverrel” nem sokra mentek például Líbia, Irán vagy Irak ellen, ráadásul a Bagdaddal szembeni embargó fenntartásáért Washingtonnak keservesen meg kell küzdenie a BT-n belül. Kérdés, hogy - mint Sandy Berger amerikai nemzetbiztonsági főtanácsadó fogalmazott - a terrorizmus elleni „új stratégia” vajon milyen eredményt hoz. A kemény válaszadás elve persze nem annyira új: az Egyesült Államok 1986-ban a líbiai Tripoli ellen hajtott végre légitámadást egy amerikai katonák által látogatott berlini diszkót ért támadás megtorlásául, 1993-ban pedig az iraki főváros, Bagdad ellen a George Bush elleni merénylettervekre válaszul. A Líbia elleni akció után Washington győzelmet hirdetett, de a terrorizmus tovább él. „Egy új, vészjósló korszak küszöbén állunk, amelyben a terrorizmus egyre nagyobb szerepet kap, s nem tehetünk ellene semmit” - summázta nem éppen derűlátó véleményét Husszein Amin, a kairói Amerikai Egyetem szakértője. A muszlim országokban sokan úgy érzik, hogy az amerikai szuperhatalommal szembeni harc egyetlen „eszköze” a terrorizmus. Muszlim fundamentalisták fogadkoznak, hogy az ellencsapások nem törik meg őket, sőt, csak tovább táplálják az Amerika-ellenességet. Ráadásul az amerikai üzenetet másképp értelmezik Kartúmban és Kabulban, mint ahogy azt Washington szeretné. Az iszlámista arab és muszlim vezetők nem a militánsok elleni csapásként, hanem Szudán és Afganisztán, illetve az egész muszlim világ elleni politikai támadásként fogják fel az amerikai katonai műveleteket. Éppen ezért a megtorlás - vélekedett Hala Musztafa, a kairói Al-Ahrám Stratégiai Tanulmányok Központjának munkatársa - nemcsak az Egyesült Államokat, hanem térségbeli szövetségeseit, például Izraelt, Egyiptomot, sőt még Szaúd-Arábiát is fenyegeti. Az arab országok zárták soraikat, s az Arab Liga hétfőn támogatásáról biztosította Szudán kérését az ENSZ-hez, hogy az küldjön ki tényfeltáró bizottságot annak eldöntésére: valóban gyártottak-e vegyi fegyvert a lerombolt kartúmi gyárban. Egy brit és három jordániai mérnök - akik a tavaly júliusban átadott üzem felépítésén dolgoztak - mindenesetre azt állította, hogy a gyár csak gyógyszerek készítésére volt alkalmas, hacsak az utóbbi hónapokban nem történtek jelentős átalakítások. Az amerikaiak szerint a VX ideggáz előállításától már csak egy lépés választotta el az üzemet, amelynek tulajdonosai éppen tárgyalásban álltak Ladennel a gyár eladásáról. Szudán egyébként azt is jelezte, az ENSZ pedig megerősítette, hogy az idén januárban a világszervezet szankcióbizottsága - melyben természetesen az Egyesült Államok is helyet foglal - jóváhagyott egy gyógyszerszállítmányt ebből a gyárból Iraknak, amely a Kuvait 1990-es lerohanása miatti szankciók ellenére korlátozottan vásárolhat élelmet és gyógyszert. Bár a CNN hétfői híre szerint a tálibok és a vendégszeretetüket élvező Laden megállapodott abban, hogy az iszlámista vezér afgán földről nem intéz újabb fenyegetéseket az Egyesült Államok ellen, mind ő, mind pedig az egyiptomi Iszlám Dzsihád vezetője, a szintén Afganisztánban tartózkodó Ajman al-Zavahiri a hét végén megtorlást ígért, és újfent szent háborút hirdetett. Szudániak, afgánok, pakisztániak, irániak, palesztinok, líbiaiak pedig hisztérikus tüntetéseken tiltakoztak, amerikai zászlókat égetve, s olyan szélsőséges muszlim szervezetek, mint például a palesztin Hamász és Dzsihád, a libanoni Hezbollah, valamint az egyiptomi Dzsamáa Iszlámija bosszút kiáltottak. Ugyancsak választ helyezett kilátásba az a kasmíri iszlámista militáns csoport is, amelyhez az egyik afganisztáni tábor tartozott. Az amerikai csapások által kiváltott harag első áldozata minden bizonnyal az az olasz katonatiszt, aki Afganisztánban ENSZ-tanácsadóként dolgozott, s akire a rakétatámadások után nyitottak gyilkos tüzet. Egy, a tiranai amerikai követség kerítésére felkapaszkodó fegyveres albán rendőrnek pedig azért kellett meghalnia, mert a képviseletet állítólag fenyegető terrortámadás elhárítására odarendelt 120 amerikai tengerészgyalogos egyike minden teketória nélkül lelőtte. Az arab sajtó és a muszlim politikusok egy része azzal is vádolja a Szudán által „szexőrültnek és perverznek” nevezett Clintont, hogy a támadások elrendelésében a szexbotrányáról való figyelem elterelése is szerepet játszott. A rakétatámadások időzítése és a Monica Lewinsky egykori fehér házi gyakornoklánnyal folytatott, Clinton által előbb cáfolt, majd a minap beismert affér között egyébként nemcsak a muszlim világban véltek összefüggést felfedezni. Bár a félrelépéséről hamisan valló Clintont lemondásra felszólító republikánus politikusok kevés kivétellel az elnök mögé sorakoztak fel a terrorizmus elleni határozott fellépésben, a közvélemény-kutatások szerint az amerikaiak egyharmada úgy véli, hogy a támadásokban a skandalumról való figyelemelterelés is szerepet kapott. Az amerikaiak véleményénél még érdekesebb a reagálásuk: sok helyütt megrohamozták a videofilmboltokat és -kölcsönzőket, hogy megnézhessék a tavaly készült „Wag the Dog” (Csóváld a kutyát) című filmet, amelyben az amerikai elnök katonai akciót kezd Albániában, hogy elterelje a figyelmet szexbotrányáról. Az amerikai belpolitikai összefüggésektől függetlenül számos szakértő megkérdőjelezi, hogy kémműholdakkal és csúcstechnikát megtestesítő csodafegyverekkel egyáltalán fel lehet-e venni a harcot a muszlim radikálisokkal szemben, hiszen ez olyan „háború”, amelyben a két fél eltérő szabályok szerint küzd. Lehetséges, hogy a mostani csapással az Egyesült Államok időt nyert az amerikai célpontok elleni újabb merényletek előtt, de nem győzte le a terroristákat. Lerombolni egy épületet viszonylag könnyű - sokkal nehezebb felgöngyölíteni egy szélsőséges mozgalmat, és elkapni vagy likvidálni annak tagjait. John Steinbruner, a washingtoni Brookings Intézet szakértője szerint a terroristák apró sejtjei szinte behálózzák az egész világot, s általában jól el vannak látva pénzzel, fegyverekkel és profin hamisított papírokkal, a terrorizmust támogató országok pedig kiváló menedéket nyújtanak a számukra. Szakértők szerint a terroristák elleni katonai támadásnak három célja lehet: büntetés, elrettentés és megelőzés. A büntetést a terroristák konkrét veszteségei jelentik, melyek - mint a mostani esetben is - általában könnyen kiheverhetők, az elrettentés pedig nem igazán működik, hiszen a megtorlás általában csak bosszút szül. Az igazi cél a megelőzés lehet. Mivel a terrorizmus - állítja Ehud Sprinzak, a jeruzsálemi Héber Egyetem professzora - elsősorban pszichológiai fegyver, az ellene vívott harcban is igen fontos a pszichológia. Az ellencsapások révén a terroristák sokkal inkább félhetnek attól, hogy megtalálják, elfogják vagy megölik őket, így bujkálásra, konspirációra kényszerülnek, ami megnehezíti akcióikat. Clintonnak valószínűleg sikerült megtorolnia az amerikai nemzet becsületén esett sérelmet - a felmérések szerint honfitársai egyetértettek a rakétatámadásokkal -, az ilyen akciók sikerét azonban mégiscsak a terroristák elfogása, megsemmisítése jelentené. Erre a bombázások - szakértők szerint - aligha alkalmasak. KERESZTES IMRE
__label__gazdaság 1.00001 __label__gazdasági@@előrejelzés 0.0267693 __label__gdp 0.0109969 __label__gazdasági@@válság 0.00574025 __label__munkanélküliség 0.00491541 __label__infláció 0.00461957 __label__belpolitika 0.00461957 __label__gazdaságpolitika 0.00371725 __label__tőzsdeindex 0.00248262 __label__kereskedelem 0.00226185 $$$ __label__gazdaság 1.00001 __label__geography__japán 0.998412 __label__gazdasági@@előrejelzés 0.217348 __label__gazdasági@@válság 0.0460439 __label__infláció 0.0267693 __label__person__koizumi@@junicsiro 0.0159164 __label__gdp 0.0103382 __label__organization__liberális@@demokrata@@párt@@(japán) 0.00670285 __label__tőzsdeindex 0.00592107 __label__gazdaságpolitika 0.00491541 $$$ __label__gazdaság geography__japán genre__cikk year__2003 $$$ MAGÁRA TALÁLÓ JAPÁN GAZDASÁG, Lépésnyi előny $$$ MAGÁRA TALÁLÓ JAPÁN GAZDASÁG Lépésnyi előny Kikecmeregni látszik hosszú évek óta tartó válságából a japán gazdaság, ami nemcsak Koizumi Junicsiro kormányfő újraválasztási esélyeit javítja, de az egész ázsiai térségre is kedvező hatással lehet. Ezzel párhuzamosan az USA-ban és Németországban is a recesszióból való kilábalást jelző mutatók láttak napvilágot. Egymás után jelennek meg a gazdaság talpra állását jelző adatok Japánban, ahol a gazdaság immár egy évtizede válságban vergődik, és eddig tucatnyi reformcsomag bizonyult hasznavehetetlennek. A minap nyilvánosságra hozott mutatók szerint végre megtört a jég: az április-júniusi időszakban - az előző negyedévhez képest - 0,6 százalékkal nőtt a gazdaság, jócskán meghaladva a szakértők által várt eredeti 0,2 százalékot. A hírre nyomban megbolydultak a pénzpiacok is, a befektetők elsősorban a jó ideje gyengélkedő és a recesszió által leginkább érintett bankok és ingatlancégek papírjait keresték. Pénzpiaci várakozások szerint ugyanis az évek óta rossz hitelekkel és nagy adósságállománnyal küszködő bankok 2004-ben már pozitív eredményeket mutathatnak, a lassanként magára találó gazdaság pedig felfelé hajthatja az ingatlanárakat. A recesszióból való kilábalás jeleire reagálva a 225 vezető japán részvény árfolyammozgását követő Nikkei-index augusztus közepén egy év óta először kúszott ismét a lélektani határnak nevezett 10 ezres szint fölé. Különösen figyelemre méltó ez annak tükrében, hogy tavasszal a Nikkei még 20 éves mélyponton, 8 ezer pont közelében állt. Az indexet az év első felében nemcsak a hazai gazdaság betegeskedése nyomta le, hanem az iraki háborúval kapcsolatos bizonytalanság, valamint a japán termékek legfontosabb felvevőpiacának számító USA gazdaságának gyengélkedése is. A tőzsdei mélyrepülés akkoriban olyannyira aggodalommal töltötte el a pénzügyi vezetést, hogy a gazdasági miniszter felszólította kollégáit, köztük Koizumi Junicsiro kormányfőt, járjanak elöl jó példával, és a pénzpiacok feltámasztása érdekében vásároljanak nagy mennyiségű részvényt. Kevésbé számszerűsíthető, de annál fontosabb, hogy javult az üzleti élet főszereplőinek a gazdaságba vetett bizalma is. A beruházási kedv visszatérését jelzi, hogy megugrottak a gépekre és berendezésekre szóló megrendelések. A korábbinál jobban teljesített az ipar is: júliusban a termelés 0,5 százalékkal haladta meg a májusit, a prímet az elektronikai termékek, különösen a mobiltelefonok és a digitális fényképezőgépek és kamerák gyártása vitte. Jó jel az is, hogy valamelyest csökkent - három hónap óta először - a munkanélküliek száma, igaz, a júniusi 5,3 százalékos munkanélküliségi ráta csak alig marad alatta az év elején mért 5,5 százalékos csúcsnak. Kedvezőtlen ugyanakkor, hogy a japán gazdaság számára alapvető fontosságú kiskereskedelem forgalmának fellendülése még mindig várat magára. Szakértők szerint ebben a szokatlanul esős és hűvös nyár is ludas (a kereskedelmi forgalom 4 százalékos visszaesése - ami 8 milliárd dolláros kiesést jelent - éves szinten 0,2 százalékkal vetheti vissza a gazdaság növekedését). Enyhe javulást remélnek e téren attól, hogy az ázsiai SARS-járvány miatt az idén jóval kevesebben utaztak külföldre, és a megmaradt „nyaralási pénzt” sok család hazai üdülésre költi, vagy valamilyen tartós fogyasztási cikk vásárlására fordítja. Jó hatással van a japán gazdasági környezetre az is, hogy az utóbbi hetekben kedvező hírek érkeznek a tengerentúlról (lásd Globális helyzet című írásunkat). A japán termékek legfőbb felvevőpiacának számító USA gazdaságának talpra állásától az amerikai import - különösen az autó- és autóalkatrész-, a számítógép- és a motorkerékpár-vásárlások - felfutását várják. A szigetország gazdasági fellendülésének motorját jelentő exportban érdekeltek egyébként nem panaszkodhatnak, a kormány továbbra is a gyenge jen politikáját folytatja, a központi bank rendszeresen interveniál a pénzpiacokon a hazai valutának a dollárral szembeni erősödése ellen. Ez persze folyamatos rosszallást vált ki az USA vezetőiből, akik az amerikai termelők védelme érdekében szeretnék fékezni az olcsó japán - és kínai - importtermékek áradatát. Ez ügyben tárgyalt a hét elején Tokióban - majd Pekingben - John Snow amerikai pénzügyminiszter, arra kérve kollégáit, hogy hagyjanak fel az interveniálással. A 0,6 százalékos második negyedévi gazdasági növekedés - ami, ha sikerül tartani az ütemet, éves szinten 2,3 százalékos gyarapodásnak felel meg, ám az IMF egyelőre csak 1 százalékot tart reálisnak - nemcsak a gazdaság szereplőinek jelentett megkönnyebbülést, de igencsak jól jött Koizumi Junicsiro kormányfőnek is. Koizumira ugyanis e hónap végén döntő fontosságú választás vár: meg kell méretnie magát a hatalmon lévő Liberális Demokrata Párt (LDP) elnöki posztjáért tartandó voksoláson. Jóllehet általános vélemény Tokióban, hogy Koizuminak nincs félnivalója, az LDP berkein belül igencsak heves csaták dúlnak. Nagy megkönnyebbüléssel fogadta ezért Koizumi, hogy a lakosság jelentős része még mindig kedveli: sokkal népszerűbb, mint az LDP. Egy múlt héten megjelent felmérés szerint a megkérdezettek 49 százaléka elégedett a Koizumi-kabinettel, 7 százalékkal többen, mint egy hónappal korábban. A befolyásos Asahi Simbun napilapban megjelent közvélemény-kutatás tanúsága alapján a válaszadók 60 százaléka szeretné, ha továbbra is Koizumi vezetné az LDP-t. Ez pedig igencsak elgondolkodtatja a párt konzervatív nagyágyúit, akiknek a szemében a kezdetektől szálka a megmerevedett japán politikai szokásokat felrúgó, reformer kormányfő. Az LDP „öreg” szárnya korábban arra készült, hogy véget vet a Koizumi-érának, ám a kormányfő töretlen népszerűsége láttán több potenciális ellenjelölt is visszalépett. Koizumi malmára hajtja a vizet, hogy a párton belüli frakciók eddig képtelenek voltak megegyezni közös ellenjelölt személyében. Amíg pedig Koizumi ilyen népszerű, addig az LDP aligha teheti meg, hogy ne vele vágjon neki a következő, az idén év végén vagy valamikor a jövő év első felében sorra kerülő parlamenti választásnak. Ráadásul Koizumi jelezte: ha a párt esetleg nem választja ismét elnökévé, ő akkor sem válik meg a kormányfői poszttól, s elképzelhető, hogy a választáson egy új, amolyan egyszemélyes párt jelöltjeként indul majd.
__label__irodalom 0.262852 __label__kitüntetés 0.212079 __label__nobel-díj 0.0656148 __label__művészet 0.033096 __label__politika 0.00610756 __label__antiszemitizmus 0.0043415 __label__humor 0.00264167 __label__színház 0.00199777 __label__kultúra 0.00199777 __label__liberalizmus 0.00187757 $$$ __label__geography__olaszország 1.00001 __label__irodalom 0.334599 __label__nobel-díj 0.268951 __label__person__umberto 0.0851091 __label__kitüntetés 0.0780882 __label__person__bossi 0.0384762 __label__person__mario 0.0293222 __label__person__josé 0.0222962 __label__person__walter 0.0174525 __label__person__agnelli 0.0140736 $$$ __label__irodalom __label__nobel-díj geography__olaszország person__fo person__dario genre__cikk author__magyar@@péter year__1997 $$$ Irodalmi Nobel-díj, A komédiás $$$ Irodalmi Nobel-díj A komédiás Ugyanaznap, amikor az első baloldali olasz kormányt a kommunisták megbuktatták a parlamentben, az amúgy konzervatívnak mondott Svéd Királyi Akadémia egy ízig-vérig kommunista olasz drámaírónak, Dario Fónak ítélte az idei irodalmi Nobel-díjat. Umberto Eco vagy Alberto Bevilacqua, akik évek óta a legjelentősebb élő olasz írónak számítanak, sértődötten hallgattak. Natalia Ginzburg, szintén évek óta a díj egyik várományosa, közölte, hogy „nem érti, soha nem is értette Fót, és nem is tud igazán nevetni rajta”. Franco Zeffirelli viszont – igaz, ő filmrendező, tehát nem igazi pálya- és vetélytárs – az „olasz Moliere-nek” nevezte. Az olasz kulturális élet megosztott; az egyik oldal – talán joggal – azzal érvel, hogy „olyan világszerte olvasott és ismert nagy írók, mint Alberto Moravia, Leonardo Sciascia, Elsa Morante, Giuseppe Tomasi di Lampedusa sosem kaptak Nobel-díjat”, a másik azzal, hogy „végre életteli, személyes kockázatot és elkötelezettséget is vállaló művészt és művet érdemesítettek kitüntetésre”. „Ez ma az első jó hír” – jelentette ki, nem tudni, inkább keserűen-e, vagy igazi örömmel, Massimo d’Alema, a vezető olasz kormánypárt, az egykori kommunista pártból átalakult Baloldali Demokrata Párt első embere a magát ma is kommunistának valló drámaíró és színész Dario Fo irodalmi Nobel-díjáról értesülve. A kormányt, amelyben először jutottak országos irányító szerephez az olasz baloldal erői, ugyanis éppen aznap buktatták meg a korábbi elvbarátok, annak a Kommunista Újjáalakulásnak a képviselői, amelynek szellemi vonulatához tartozónak tekintik a rangos elismerés újdonsült olasz kitüntetettjét. Még akkor is, ha a korábban a többpárti demokráciát elfogadó Olasz Kommunista Párthoz (OKP) közel álló szerző, amikor a kilencvenes évek elején döntenie kellett volna, hogy melyik utódpárthoz is tartozzék, végül is egyiket sem választotta. Bár, mint mondja, kitart az egyetemes baloldali értékek mellett. A konzervativizmusáról elhíresült svéd akadémia döntése a legjobban talán magát a kitüntetettet lepte meg: „Teljesen meg vagyok döbbenve” – jelentette ki az őt megrohanó tévéseknek a 71 éves, színészként is népszerű színpadi szerző, aki végül rendezve gondolatait az alábbi kerek nyilatkozatot tette: „Azt hiszem, mondandónk következetességét ismerték el, vagy legalábbis azt, hogy éveken át próbáltunk következetesek maradni. Igaz, néha hibáztunk is. Biztosan hiba volt, hogy esetenként diadalittasan beszéltünk Francával (Franca Rame színésznő 1954 óta Fo felesége – a szerk.) az osztályharcról, amit persze ma már csak mi nevezünk így.” A Nobel-díj bizottság valóban nem osztályharcról beszélt, de megfigyelők szerint talán azért választott az idén egy vitathatatlanul radikális, politikailag elkötelezett, de egyben népszerű és közérthető szerzőt, hogy elkerülje a korábbi évek kritikáit, amikor a nagyközönség számára meglehetősen ismeretlen, olykor érthetetlen írókat, költőket talált kitüntetésre érdemesnek. Ami az elkötelezettséget illeti: Fo a hatvanas években alakította meg La Nuova Scena (Új színpad) néven országjáró társulatát, amellyel az OKP által támogatott előadásokon, külvárosokban, gyárudvarokon vagy műhelycsarnokokban játszott népszínházat. Később feltűnt az állami televízióban is, de vitriolos, szabadszájú szatíráit hamar kitiltották onnét. Miként szerzőjüket az Egyesült Államokból, ahová – mert kiállt az elítéltek és a színes bőrű kisebbség jogaiért, s mert felesége egy vörös segélyszervezetnek tagja volt – nem kapott vízumot. Az új irodalmi Nobel-díjas egyik legismertebb darabja – a nálunk is játszott Egy anarchista véletlen halála – megtörtént eseten alapul. Az 1969-es újfasiszta terrorista robbantás egyik, végül ártatlannak bizonyult baloldali gyanúsítottja, egy kommunista vasutas kihallgatás közben, úgymond véletlenül kiesett a rendőrségi épület negyedik emeleti ablakából. A vasutas, Fo szatírájában, holdkórosként tette nevetségessé a korrupt és manipulált rendőrséget és a mögötte álló hatalmi rendszert. Egy másik – egyszemélyes – műsorát, az álszentséget és korrupt erkölcsöket leleplező Mistero Buffót, amelyet Fo a vásári komédiások jelmezében adott elő, majd 1977-ben tévéváltozatot is készített belőle, a Vatikán letiltatta, ahol csak tudta, s elítélte, mint „a televízió történetében valaha is képernyőre került legszentségtörőbb műsort”. Az egyház Fo rendszeresen visszatérő témája: az 1990-ben színpadra vitt A pápa és a boszorkányban pápának öltözve szórta a „bölcsességeket”, és ezt sikamlós élcekkel kísérve nyúlkált közben a nők szoknyája alá. Bibliai utalások voltak Hetedik parancsolat (tudniillik, ne lopj!) című produkciójában is, amellyel a korrupciós botrányok kirobbanásakor lépett fel, arra kérve a közélet szereplőit, hogy ezentúl legalább kevesebbet lopjanak. Évekig sikerrel játszotta – s közben nem kevés ellenséget szerzett – a konzervatív „Isten, haza, család” jelszót hirdetők kigúnyolására készült (no meg a női egyenjogúság mellett érvelő, és feleségével Franca Raméval közösen előadott) Otthon, ágyban és templomban című komédiáját is. A Fo által ábrázolt torzképben a hatalomnak kiszolgáltatott olasz kisember hatalommal való szembenállása és állandó kényszerű ügyeskedése a fő téma. Legutóbbi sikere – Az ördög csecsbimbója – Milánóban megy telt házzal. Negyvenöt éves színpadi és tévés szereplése folyamán, illetve két kötetre rúgó, összesen 47 színműve kapcsán eddig ugyanannyiszor fogták perbe, 1977-ben pedig 15 évre száműzték a képernyőről is, egy már felvett, 13 részes tévésorozatát pedig egyszerűen letörölték a szalagokról. Az olasz szellemi élet és társadalom ama jobboldali, konzervatív, klerikális vonulata, amelyik az alulról jött – egy külvárosi antifasiszta vasutas családjában született – Dario Fo egész életművének céltáblája, megdöbbent a hírtől. „Szégyenteljes és felháborító döntés, amely lejáratja azok díját is, akik korábban és méltán megkapták ezt” – jelentette ki Gianfranco Fini, az újfasisztából konzervatív nemzeti jobboldallá átminősült Nemzeti Szövetség vezetője. Silvio Berlusconi médiacsászár és bukott miniszterelnök – Fo egy másik állandó céltáblája – tettetett tudatlansággal így reagált: „Ki ez a Fo, és mit adott valaha is Olaszországnak vagy a világirodalomnak?” Az igényes és polgári Corriere della Sera pedig ekképpen vélekedett: „Az ösztönszintű rögtönzések, a kulturális minden mindegy korszakát éljük, így már szinte csodálkozni sem lehet Fo Nobel-díján.” A Vatikán szócsöve, az Osservatore Romano mértéktartó, de félreérthetetlen felháborodásnak adott kifejezést: „Félretéve minden felvethető erkölcsi megfontolást, érthetetlen, hogy miért egy színészt, mellesleg vitatható színpadi szövegek szerzőjét, tüntetnek ki.” De még azok, akik e körből látszólag örültek is, fanyalogva dicsérték: „Nagyon pozitív, hogy olasz szerző kapta a kitüntetést” – jegyezte meg Lamberto Dini külügyminiszter, más pozitívumot nyilván nem találva a fejleményben. De megosztott – kiszivárgott értesülések szerint minden eddiginél megosztottabb – volt maga a díjat odaítélő svéd akadémiai bizottság is, olyannyira, hogy Dario Fo végül az eddigi legalacsonyabb szavazati aránnyal került ki győztesként. Ami nyilván megfelelően kifigurázható sovány vigasz lehet majd a lemaradt vetélytársaknak és Fo esküdt ellenségeinek. MAGYAR PÉTER
__label__részvény 1.00001 __label__értékpapírpiac 1.00001 __label__pénzügy 1e-05 __label__kultúra 1e-05 __label__gazdaság 1e-05 __label__társadalom 1e-05 __label__történelem 1e-05 __label__bűnözés 1e-05 __label__váltó 1e-05 __label__news@@international 1e-05 $$$ __label__részvény 1.00001 __label__organization__gazprom 1.00001 __label__értékpapírpiac 1.00001 __label__energiaipar 0.320831 __label__geography__oroszország 0.129413 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__értékpapírpiac __label__földgázpiac __label__részvény __label__tőzsde geography__oroszország organization__gazprom genre__grafikon year__2011 $$$ A Gazprom részvényeinek árfolyama $$$ A Gazprom részvényeinek árfolyama 11130841.pdf
__label__ruhaipar 0.0259674 __label__szolgáltatóipar 0.0222962 __label__környezetbarát@@termék 0.0209742 __label__formatervezés 0.016413 __label__kávépiac 0.016413 __label__kereskedelem 0.0120638 __label__háztartási@@gépek 0.0100236 __label__optikai@@ipar 0.00971848 __label__kozmetikai@@ipar 0.00807199 __label__iparművészet 0.00782589 $$$ __label__kozmetikai@@ipar 0.152042 __label__hulladékfeldolgozás 0.109716 __label__környezetbarát@@termék 0.0780882 __label__luxusipar 0.0583558 __label__divat 0.0583558 __label__ruhaipar 0.0518555 __label__optikai@@ipar 0.0460439 __label__környezetvédelem 0.0420977 __label__hulladék 0.0396488 __label__üvegipar 0.0267693 $$$ __label__hulladék __label__hulladékfeldolgozás __label__környezetvédelem geography__magyarország genre__cikk genre__keretes year__2015 $$$ Újra és fel: kávékapszulák és bicikligumik $$$ Újra és fel: kávékapszulák és bicikligumik A kávéivás valószínűleg legkevésbé környezetbarát módja, amikor alumíniumkapszulás adagokból főzik az italt. A piacvezetőként fő vétkes, a Nespresso azzal igyekszik szépíteni a képet, hogy látványos akciókkal begyűjti a használt kapszulákat, és újrafeldolgoztatja őket. Ez Magyarországon is így van: egy csepeli cég, az Inter-metal Recycling üzemében működik az a gépsor, amely szétválasztja az alumíniumot és a kávézaccot. A tiszta fém újra felhasználható (egyebek mellett további kávéfőző gépek alkatrészeként), a zaccot hőerőművekben égetik el. A világcég nemrég kis magyar vállalkozásokkal közösen tartott bemutatót Budapesten környezetbarát megoldásokból. Míg a kapszulák újrafeldolgozása közkeletű angol szóval leginkább a recycling kategóriájába tartozik, a kis dizájncégek terepe az upcycling, azaz nem pusztán újra-, hanem magasabb szinten történő hasznosítás. Főképp divatcikkek formájában. A Medence Csoport táskákat készít olyan, egyébként kidobásra ítélt anyagokból, mint a köztéri reklámmolinók vagy a szolgálatból kivont hajóvitorlák. Egy svájci–magyar vállalkozás, a Balkantango használt bickligumikból (pontosabban belsőkből) gyárt táskákat, pénztárcákat, öveket, hangsúlyozva, hogy az alapanyagot alaposan megtisztítják, és az új termékek gumiszaga előbb-utóbb elpárolog. Szintén bicikligumikból dolgozik a kétszemélyes Felvarrom műhely. A pécsi Retextil a háztartási textilhulladékot előbb fonallá alakítja át, majd abból lakberendezési tárgyakat és divattermékeket készít. A technológia magyar találmány, és – mint honlapjukon írják – egyszerű, ősi eljárásokat (fonás, szövés, hurkolás) alkalmaz. Ráadásul a gyártás megváltozott munkaképességű és fogyatékkal élő embereket segít visszatérni a munka világába. Az ő étlapjukon is szerepelnek táskák, ezenkívül sapkákat, szőnyegeket, bútorokat is készítenek. A Retextil Alapítvány részt vesz az Európai Unió által támogatott nemzetközi ART-Cycling projektben. Ennek célja olyan alkotócsoportok létrehozása és működtetése, amelyekben ép és fogyatékkal élő emberek közösen űzik a kreatív újrahasznosítást. Ami pedig a kávékapszulák újrahasznosítását illeti, a kérdés másképp vetődik fel, ha nem alumínium az alapanyag. Az utóbbi években – némi jogi huzavona után – több cég is megjelent olyan, természetes alapanyagokból vagy lebomló műanyagból készült kapszulákkal, amelyek passzolnak a piacvezető cég gépeibe, ám komposztálhatóak. Ilyenek például a Velibre, a LaCoppa, az Esprimo, a Swiss Coffee Company vagy az (egyébként egy volt Nespresso-munkatárs, Jean-Paul Gaillard által alapított, szintén svájci) Ethical Coffee Company termékei.
__label__városépítészet 0.754925 __label__építési@@engedély 0.0737063 __label__önkormányzat 0.033096 __label__környezetvédelem 0.0302246 __label__építészet 0.0222962 __label__ingatlan 0.0185566 __label__világörökség 0.00539494 __label__zajvédelem 0.000979752 __label__pártpolitika 0.000865901 __label__műemlékvédelem 0.000454218 $$$ __label__geography__magyarország 1.00001 __label__geography__budapest 1.00001 __label__városépítészet 0.880807 __label__geography__xi.@@kerület 0.679189 __label__geography__xiv.@@kerület 0.0566624 __label__geography__iii.@@kerület 0.0550153 __label__építészet 0.033096 __label__építési@@engedély 0.0236995 __label__ingatlan 0.0106625 __label__organization__pro-hill@@kft. 0.0103382 $$$ __label__építészet __label__műemlékvédelem __label__városépítészet geography__budapest geography__magyarország person__garancsi@@istván genre__hír year__2016 $$$ FELHŐKARCOLÓ-VITA, Nem érhet az égig a Garancsi-torony $$$ FELHŐKARCOLÓ-VITA Nem érhet az égig a Garancsi-torony Mégsem épülhet 120 méter magas felhőkarcoló a Kopaszi-gát területén, miután a fővárosi városfejlesztési bizottság nemet mondott az újbudai önkormányzat javaslatára. A Magyar Nemzet értesülése szerint az Icomos – az UNESCO-hoz tartozó, műemlékvédelemmel foglalkozó civil szervezet –, illetve a Budapest Világörökségéért Alapítvány véleménye alapján döntöttek így. Az engedélyezés elleni érvek szerint az építmény „belelátszana” a világörökségi panorámába. A Videoton-tulajdonos Garancsi Istvánhoz köthető Property Market Kft. BudaPart néven több ezer lakást, irodákat és szórakoztatónegyedet épít a Kelenföldi Erőmű régi épületegyüttesének közvetlen szomszédságában. A jelenlegi fővárosi és kerületi szabályok szerint itt legfeljebb 65 méteres épületeket lehetne felhúzni, ám a XI. kerületi önkormányzat még a nyár elején kezdeményezte a főpolgármesternél a korlátok lazítását. Tarlós István pedig akkor a sajtóban is megüzente: nincs ellenére a felfelé terjeszkedés. A kormányfő barátjaként számon tartott Garancsi 16,5 milliárd forintos Eximbank-hitelből vásárolta meg tavaly az 54 hektáros újbudai területet, s a beruházást a tavasszal kiemeltnek nyilvánították.
__label__sajtó 1.00001 __label__sajtópiac 0.531219 __label__elektronikus@@sajtó 0.0420977 __label__lapterjesztés 0.0275953 __label__sajtótörténet 0.0203424 __label__média 0.0140736 __label__cenzúra 0.00523013 __label__sajtóperek 0.0047652 __label__rádió 0.0042088 __label__határon@@túli@@magyarok 0.00338661 $$$ __label__sajtó 1.00001 __label__geography__magyarország 1.00001 __label__sajtópiac 0.233716 __label__organization__magyar@@hírlap 0.0474359 __label__organization__ringier-h@@kft. 0.0259674 __label__elektronikus@@sajtó 0.0251888 __label__organization__mai@@nap 0.0222962 __label__organization__népszabadság@@rt. 0.0197291 __label__organization__híd@@rádió@@rt. 0.016413 __label__organization__som-média@@rt. 0.0124417 $$$ __label__sajtó __label__sajtópiac geography__magyarország organization__som-média@@rt. genre__cikk genre__keretes year__2002 $$$ Bulvárbalhék $$$ Bulvárbalhék Zavaros piaci helyzetbe csöppent a Fidesz-közeli bulvárlap, a Som-Média Lap- és Könyvkiadó Rt. (S-M) által az év elején piacra dobott Mai Nap (HVG, 2002. február 16.), amelyet mások között Deutsch Péter, a volt sportminiszter fivére, az ősfideszes Módos Márton, volt ÁPV Rt.-s kommunikációs igazgató, illetve Tóth László jobboldali vállalkozó erősít. Úgy tudni, a lap főszerkesztőjének, a Hócipőtől érkezett Murányi Marcellnak azért kellett - hivatalosan közös megegyezéssel - távoznia a napokban, mert nem kifejezetten az „elvárásoknak megfelelően” kezelte Medgyessy Péter miniszterelnök kémelhárításügyét. Murányi hiába parírozott a választások idején (az április 8-ai címlap a részvételi csúcsot emeli ki, a tudósítás címe: Hajszállal nyert az MSZP listája), nem tudott javítani a Pokorni Zoltán leköszönt Fidesz-elnök édesapja ügynökmúltjának tálalásakor sem (az akkori főcím: Pokorni megtette), kiszemelték utódát, a HVG értesülései szerint Varjú Frigyes, a Magyar Televízió reggeli műsorának nemrégiben leköszönt főszerkesztője személyében. A névhasználat jogát egyébként az S-M a korábbi Mai Napot felvásárló, majd Blikk című újságja monopolhelyzetbe hozásának reményében megszüntető svájci Ringier-csoporttól bérli négy évre a Mai Napnak, nem hivatalos hírek szerint 100 millió forintért. A névhasználat miatt hónapok óta pereskedik a Ringier a Híd Rádió Rt.-vel (HR), amely Színes Mai Lap (SZML) néven ad ki 30-40 ezres példányszámú, a Mai Lapnál majd kétszer több példányban fogyó bulvárlapot. A svájciak szerint a HR jogellenesen használ az eredeti Mai Napéhoz hasonló elnevezést, tipográfiát és lapszerkezetet. Első fokon tavasszal dodonai döntés született: a Fővárosi Bíróság ítélete szerint bizonyos rovataiban az SZML valóban hasonlít a régi Mai Napra. A per másodfokon ősszel folytatódik. Ebbe a nem kifejezetten békés versenybe szállt be június elején a korábban szintén fideszes vonzalmakkal hírbe hozott Újpressz Rt. által gründolt, nevében gazdasági, tartalmában bulvár - kezdetben a Népszavától távozó H. Bíró László, majd újabban Bodzabán István által főszerkesztett - Tőzsdei Kurír (HVG, 2002. július 20.), amely 18-20 ezres becsült példányszámával a bulvárlapok között sereghajtó ugyan, de megjelenésével átlagosan 5-5 ezer vásárlót hódított el a konkurens újságoktól.
__label__bank 1.00001 __label__pénzügy 0.737168 __label__bankrangsor 0.00592107 __label__bankhálózat 0.00176461 __label__bankkártya 0.000839589 __label__történelem 1e-05 __label__társadalom 1e-05 __label__váltó 1e-05 __label__news@@international 1e-05 __label__beruházás 1e-05 $$$ __label__geography__magyarország 1.00001 __label__bank 1.00001 __label__pénzügy 0.999403 __label__organization__magyarországi@@volksbank@@rt. 0.0446909 __label__organization__raiffeisen@@bank@@rt. 0.0293222 __label__bankkártya 0.0132328 __label__organization__sopron@@bank@@rt. 0.00281093 __label__organization__ing@@bank@@rt. 0.00233316 __label__organization__balusztrád-csoport 0.00206074 __label__organization__pénzügykutató@@rt. 0.00199777 $$$ __label__bank __label__bankrendszer __label__pénzügy geography__magyarország organization__raiffeisen@@bank@@rt. organization__széchenyi@@bank genre__táblázat year__2014 $$$ A magyar Raiffeisen Bank és a Széchenyi Bank főbb adatai, milliárd forint $$$ A magyar Raiffeisen Bank és a Széchenyi Bank főbb adatai, milliárd forint Táblázat: Mérlegfőösszeg Adózott eredmény Saját tőke Raiffeisen Széchenyi Raiffeisen Széchenyi Raiffeisen Széchenyi 2012 2120 19,6 -61 -1,2 110 1,9 2011 2349 9,6 -75 -0,6 66 1,1 2010 2401 4,1 -11 -0,4 141 1,7 2009 2461 2,2 4 -0,5 138 2,1 2008 2661 1,8 22 -0,2 133 1,8 Forrás: bankok
__label__bér 0.168867 __label__béremelés 0.028446 __label__infláció 0.0169249 __label__áremelés 0.0149671 __label__fogyasztói@@kosár 0.0100236 __label__minimálbér 0.00858749 __label__átlagbér 0.00735583 __label__költségelszámolás 0.00610756 __label__fogyasztási@@cikkek 0.00491541 __label__számlaadás 0.00328306 $$$ __label__geography__románia 1.00001 __label__bér 0.919653 __label__vám 0.0875738 __label__infláció 0.0433758 __label__béremelés 0.0236995 __label__minimálbér 0.016413 __label__költségelszámolás 0.00782589 __label__pénzbevonás 0.00610756 __label__geography__kína 0.00408014 __label__geography__lettország 0.00199777 $$$ __label__béremelés geography__románia genre__hír year__1995 $$$ BÉREMELÉS ROMÁNIÁBAN $$$ BÉREMELÉS ROMÁNIÁBAN Romániában 16 százalékkal emelték július elsejétől az állami vállalatok alkalmazottainak a bérét, amely ezzel hivatalos adatok szerint átlagosan 230 ezer lej (115 dollár). Nyolc százalékkal, 112 ezer lejre (55 dollár) emelték a korhatáros nyugdíjakat, a középiskolások ösztöndíja havi 26 ezer, az egyetemisták tanulmányi ösztöndíja 51 ezer lej lett, és 6 ezer lejre duplázták a közhivatalnokok kiküldetési napidíját. A csőd szélén egyensúlyozó több száz állami vállalat alkalmazottai várhatóan ezentúl sem fognak havi 80-120 ezer lejnél többet keresni. Az utóbbi két hétben további 5-10 százalékkal kúsztak feljebb az élelmiszerárak, s a hivatalos havi átlagfizetés ezentúl például 30 kiló sertéscomb vagy 2 mázsa burgonya megvásárlására elegendő. Szintén július elsejétől 100 százalékkal emelték az import élelmiszerekre kivetett vámokat, így például – a hazainál sokkal jobb minőségű, de eddig lényegében azonos áron kínált, nagyrészt magyar és belga importból származó – bontott csirke, illetve a felvágottak kétszer annyiba kerülnek majd, mint a hasonló román termékek.
__label__belpolitika 0.749097 __label__népszavazás 0.0179962 __label__pártprogram 0.00691384 __label__választási@@rendszer 0.00649827 __label__alkotmány 0.0062999 __label__társadalom 0.00383448 __label__katonai@@szolgálat 0.00338661 __label__politológia 0.00308537 __label__közvélemény-kutatás 0.00289958 __label__szociáldemokrácia 0.00248262 $$$ __label__geography__magyarország 1.00001 __label__belpolitika 0.507822 __label__népszavazás 0.106701 __label__organization__fidesz 0.0803675 __label__alkotmány 0.0145136 __label__politika 0.0120638 __label__nyelvészet 0.00832578 __label__person__orbán@@viktor 0.00782589 __label__organization__eötvös@@károly@@intézet 0.0047652 __label__társadalom 0.00461957 $$$ __label__alkotmány __label__közvélemény-kutatás __label__politika geography__magyarország organization__fidesz genre__vélemény author__dobszay@@jános year__2011 $$$ Alkotmányozási totó $$$ Alkotmányozási totó Bár az új alkotmány népszavazásra bocsátása (bujkál bennem a kisördög, hogy a borítékolható kudarc lehetősége miatt) továbbra sem szerepel a kormány tervei között, a kabinet, úgymond demokratikus elkötelezettségét bizonyítandó, kérdőíves módszerrel kívánja megszondáztatni a közt a készülő alaptörvényről. Azt szeretné megtudni – jelentette be a minap Szájer József, a nemzeti konzultációt beharangozó, az MSZP-ből épp a jobboldal felé zsilipelő Szili Katalin társaságában –, mi kerüljön be az új alkotmányba, milyen álláspontot képviseljen a törvényalkotó egyes, különösen érzékeny kérdésekben. A rövidesen minden háztartásba eljutó íven 12 eldöntendő kérdés szerepel, amelyre postafordultával, díjmentesen válaszolhatnak a honpolgárok. Kóstolgatom, ízlelgetem a kérdéseket, például azt, „vegyen-e védelem alá olyan közös értékeket az új alaptörvény, mint a család, a munka, az otthon, a rend és az egészség?”; „vállaljon-e kötelezettséget a jövő nemzedékek után?”, „fejezze-e ki a határon túl élő magyarsággal való nemzeti összetartozás értékét?”, „védje-e fokozottan a nemzeti vagyont?”, és a többi, és a többi. Nem tudom, más hogyan van vele, de úgy sejtem, ezekre a kérdésekre nem nagyon lehet mással, mint igennel felelni. Ha viszont így áll a dolog, a parlamenti kétharmad és a nyugdíjrendszerváltást akarók 97 százaléka után a kormány bevezetheti a 100 százalékban egyetértők nemzetének fogalmát is. Korántsem biztos persze, hogy ekkora összhang lenne, ha a kérdések között helyet kaptak volna az utóbbi hetek vitái alapján megosztónak tűnő témák. Például a Szent Korona szerepeltetése, vagy a magzati élet védelmének a kereszténydemokraták által szorgalmazott – ám a Fidesz által is elvetett – megfogalmazása, miszerint az élet a fogantatás pillanatától kezdődik. Kis bátorságot talán csak egyetlen kérdés felvetése sejtet, amelyben arról faggatnak, támogatnám-e, hogy a kiskorú gyermekek után a szülők pluszszavazatot adjanak le (bár arra már nem találok semmilyen iránymutatást, hogy jómagam vagy gyermekeim anyja dönthetne-e a kérdésben; netán csak teljes konszenzus esetén szavazhatnánk csemetéink helyett). Mindenesetre a Nagycsaládosok Országos Egyesülete által a kilencvenes évek közepe óta szorgalmazott ötletről legalább lehet vitatkozni. Ami engem ebben a kérdőíves dologban a leginkább felháborít, a költséges akció álságossága. Létezik ugyanis egy szakma, a közvélemény-kutatói, amely hosszú ideje kidolgozta azokat a módszertani elveket, gyakorlatot és etikát, amelyek alapján érdemes – sőt, megkockáztatom, szabad – dolgoznia annak, aki a másik ember véleményére valóban kíváncsi. Szakmai közhely, hogy ha meghatározott választ szeretnénk hallani, akkor tendenciózusan kell kérdezni. Ja, hogy az eredmény nem a valóságot tükrözi? Azért fájjon a megrendelő feje. A közvélemény-kutatói „hibák” másik fajtája abból következik, hogy nem a teljes népességnek, hanem csak egy részének, nevezetesen a mintába került embereknek a megkérdezésén alapul. Persze már hallom is a kezdeményezők ellenérvét, hogy annál nagyobb minta, mint a teljes választókorú népesség, nem létezik, a szakmában pedig már az 1-2 ezres merítés is jelentősnek számít. Ennek ellenére erős kétségeim vannak afelől, hogy ha akár egy-két millióan lesznek is, akik visszaküldik a válaszborítékot, az reprezentálja-e majd a választók összetételét. Nem inkább a pártpolitikai elkötelezettség intenzitásáról ad majd képet? A 2002-es választás előtt nem sokkal megjelent a színen egy addig ismeretlen közvélemény-kutató cég, a Socio-Balance. Senki sem tudta, honnan jött, milyen elvek alapján dolgozik, mindenesetre tendenciózusan az akkori, első Orbán-kormány szája íze szerinti méréseket hozott ki például a korona Parlamentbe szállításáról, az egyházi és a polgári esküvők „egyenrangúsításának” ötletéről, és a minden háztartásba eljuttatott ingyenes kormányújság, a Millenniumi Országjáró fogadtatásáról. Volt nagy örömködés a Fideszben és kormánykörökben akkor is, amikor a választások előtt a folytatásra szavazók többségét hozta ki a cég a felméréseiben. És mit ért el vele? Olyan csalódást, kiábrándultságot okozott a váratlan választási vereség Fidesz-körökben, hogy kis híján Orbán Viktor is örökre visszavonult a politikától. Úgy kellett a rezignáltságba süppedő exminiszterelnököt visszaesdekelni pártja élére. DOBSZAY JÁNOS A szerző a HVG munkatársa
__label__kereskedelem 0.320831 __label__szabadkereskedelem 0.239359 __label__gazdaság 0.112805 __label__integráció 0.100889 __label__külkereskedelem 0.061886 __label__agrárkereskedelem 0.0244331 __label__vám 0.0209742 __label__emu 0.00691384 __label__szabványosítás 0.00383448 __label__élelmiszerpiac 0.0036036 $$$ __label__kereskedelem 0.44554 __label__szabadkereskedelem 0.109716 __label__geography__amerika 0.109716 __label__organization__nafta 0.106701 __label__geography__latin-amerika 0.103759 __label__geography__dél-amerika 0.061886 __label__gazdaság 0.0420977 __label__élelmiszerpiac 0.0341104 __label__organization__apec 0.033096 __label__geography__mexikó 0.0311538 $$$ __label__kereskedelem __label__szabadkereskedelem geography__amerika geography__dél-amerika organization__andesi@@csoport organization__mercosur genre__cikk author__vass@@péter year__2004 $$$ DÉL-AMERIKAI KÖZÖS PIAC, A pánamerikai út $$$ DÉL-AMERIKAI KÖZÖS PIAC A pánamerikai út Lebontja a vámokat egymás közti kereskedelmében Dél-Amerika két regionális társulása, a Mercosur és az Ancom, megkönnyítve ezzel az USA által áhított, Alaszkától a Tűzföldig érő gazdasági övezet létrehozását. Eközben küszöbön áll a dél-amerikaiak megállapodása az EU-val is. Dél-Amerika két évszázados álmának megvalósulásaként értékelte Allan Wagner, az Andesi Közösség (Ancom) főtitkára a szervezete és a Mercosur között a múlt héten az uruguayi Montevideóban aláírt szabadkereskedelmi megállapodást. A Bolívia, Ecuador, Kolumbia, Peru és Venezuela alkotta Ancom, illetve az Argentínát, Brazíliát, Paraguayt és Uruguayt összekapcsoló Mercosur - a vele néhány éve társulási szerződést kötött Chilét kivéve - a dél-amerikai kontinens minden jelentősebb államát felöleli. A kilenc latin-amerikai állam új közössége területben és lélekszámban felveszi a versenyt az USA, Kanada és Mexikó által létrehozott Észak-amerikai Szabadkereskedelmi Megállapodással (NAFTA) és az Európai Unióval is, gazdasági teljesítményben azonban messze elmarad mindkettőtől; a tizedét sem éri el egyikének sem. Ráadásul a közös produktum több mint felét két ország - Brazília és Argentína - adja. A közel 17 millió négyzetkilométert és több mint 340 millió lakost egybefogó új közös piac együttes hazai összterméke (GDP) az idén várhatóan megközelíti, jövőre pedig az alapítók reményei szerint át is lépheti az álomhatárként emlegetett ezermilliárd dollárt. A vámok lebontása révén ugyanis a Dél-Amerikán belüli kereskedelem - melynek értéke 2003-ban meghaladta a 30 milliárd dollárt - látványos növekedésére, ennek köszönhetően pedig egyes ágazatok felfutására, új munkahelyekre számítanak. Az új övezet - jósolja elemzésében a Prensa Latina hírügynökség - a térség gazdasági felzárkóztatásának a mozgatója lehet. A vámokat persze nem egyszerre és nem azonnal törlik el. Az évek óta tartó egyezkedések eredményeképpen az aláírók számos termék kereskedelmét már januártól vámmentessé teszik, ám egy sor - valamely állam által kényesnek nyilvánított - árucikknél az akadályok lebontása csak négy év alatt, fokozatosan megy majd végbe. Paraguay, Ecuador, Kolumbia és Venezuela például a szójatermékek esetében nem járult hozzá az azonnali piacnyitáshoz. Nem mindenki fogadta felhőtlen örömmel a megállapodást. Peruban a múlt héten több ezer gyapottermesztő vonult az utcára, és hasonló akciókra készülnek a kávétermesztők és az állattartók is. A perui agrárszövetség elnöke szerint több árucsoport - így például a hús és a tejtermékek - esetében újabb tárgyalásokat kellene tartani, mert az aláírás siettetése miatt Limának nem maradt elég ideje az általa fontosnak tartott kivételek elismertetésére. Az ecuadori tonhalhalászok viszont maradéktalanul elégedettek, mert a vámmentes export révén könnyebben fel tudják venni a versenyt az olcsó thaiföldi és Fülöp-szigeteki tonhallal legfőbb piacaikon, Brazíliában és Argentínában. A dél-amerikai közös piac létrehozása - különösen, hogy Chile mellett nemrég Mexikó is társult tagsági megállapodást kötött az 1991-ben életre hívott Mercosurral - megnyitotta az utat a washingtoni kormány által régóta dédelgetett terv, az Alaszkától a Tűzföldig ívelő egységes piac létrehozása előtt. A dél-amerikai kontinens keleti oldalát átölelő Mercosur és a nyugati részt összekapcsoló - 1969-ben eredetileg Andesi Paktum néven létrejött - Ancom együtt sokkal könnyebben fog tárgyalni a vámok felszámolásáról a NAFTA-val. Ez egyúttal feladta a leckét az integrációs folyamatban kissé elaludt közép-amerikai államoknak, valamint a Karib-tenger apró szigetországait tömörítő, szintén vámuniós terveket fontolgató Caricomnak is. Leckét kapott azonban az EU is. Amerika egységesülésével ugyanis a világ legnagyobb szabadkereskedelmi övezete jönne létre, élén a kereskedelempolitikai tekintetben ellenlábas USA-val. Nem véletlen, hogy az utóbbi években egyre intenzívebb tárgyalások folytak az EU és a Mercosur közti - tavaly 41 milliárd eurót elért - áruforgalom liberalizálásáról. A napokban kis híján sikerült is aláírni a két integráció közti szabadkereskedelmi megállapodást. Múlt heti lisszaboni találkozójukon azonban a Mercosur és az EU képviselői - legalábbis a lapzártánkig nyilvánosságra került információkból sejthetően - csak abban egyeztek meg, hogy az idén még egyszer összeülnek és kitűzik a jövő évi érdemi tárgyalások időpontját. Mindkét fél kevesellte ugyanis a másik által felajánlott kedvezményeket. A dél-amerikaiak azt szeretnék elérni, hogy az EU teljesen nyissa meg piacát ipari és mezőgazdasági termékeik - különösen a fő exportcikküknek számító hús és cukor - előtt, ám Brüsszel ragaszkodott a fokozatossághoz. Kezdetben az EU a vámok 65 százalékos csökkentésére lenne hajlandó, s tíz év alatt jutna el a teljes vámmentességig. Egyes cikkekre, például a marhahúsra, tejtermékekre pedig továbbra is - igaz, az eddiginél kedvezőbb és lépcsőzetesen növekvő - kvótákat kíván megszabni. Az EU ugyanakkor azt várja el, hogy a Mercosur-tagok a hazai cégeikkel azonos elbánásban részesítsék az - elsősorban a pénzügyi és a távközlési szektorban befektetni vágyó - uniós vállalatokat. Hasonlóképpen szorgalmazza Brüsszel azt is, hogy a dél-amerikai országok közbeszerzési pályázataikat is nyissák meg az uniós cégek előtt. A szellemi termékek védelme is fontos kívánalma az EU-nak, ám nagy kérdés, hogy az engedély nélkül másolt cikkek dömpingjéhez hozzászokott földrészen ezt mennyire lehet majd megvalósítani. Kolumbiában például még saját nemzeti kincsüket sem sikerül megvédeniük a hatóságoknak: napok óta óriási botrányt kavar, hogy az ország Nobel-díjas írója, Gabriel García Márquez novemberre beharangozott új regényének kalózkiadását több tízezres példányszámban a piacra dobták, és mozgóárusok fél áron kínálják a járókelőknek, illetve a piros lámpánál veszteglő autósoknak Bogotá, Medellín és Cartagena utcáin. VASS PÉTER
__label__tudomány 0.77731 __label__tudományfinanszírozás 0.132974 __label__állami@@támogatás 0.0197291 __label__világkiállítás 0.00758724 __label__millecentenárium 0.00160785 __label__kultúra 0.00114357 __label__aláírásgyűjtés 0.000979752 __label__alapszerződés 0.000949944 __label__állami@@szektor 0.000839589 __label__állami@@pénzalap 0.00071967 $$$ __label__geography__magyarország 1.00001 __label__tudomány 0.96379 __label__organization__mta 0.615098 __label__person__glatz@@ferenc 0.0780882 __label__tudományfinanszírozás 0.0656148 __label__organization__országos@@tudományos@@kutatási@@alap 0.0275953 __label__organization__kopint-datorg@@rt. 0.0145136 __label__világkiállítás 0.0128312 __label__organization__széchenyi@@irodalmi@@és@@művészeti@@akadémia 0.0124417 __label__organization__nemzeti@@kutatási@@és@@technológiai@@hivatal 0.0124417 $$$ __label__állami@@támogatás __label__tudomány __label__tudományfinanszírozás geography__magyarország organization__akadémiai@@kutatóhelyek@@tanácsa organization__mta genre__cikk author__mink@@mária year__1997 $$$ Akadémiai pénzelosztás, Kutató fúrás $$$ Akadémiai pénzelosztás Kutató fúrás Puskaporos a hangulat akadémiai berkekben: a kutatóintézetek egy részénél ugyanis úgy vélik, az ígéretek ellenére torzul az akadémiai reform. Bár az átalakítás fő szempontjaiként egyebek között a „minőségelvűséget, a kutatói tevékenység hatékonyságának segítését” jelölte meg a májusi közgyűlés, a reform támogatását szolgáló „extrapénz” elosztása azonban többek szerint kétségessé teszi az ígért elvek érvényesülését. Maradt minden a régiben – állítják a HVG-nek az akadémiai reform kezdetében máris csalódott kutatóintézeti vezetők, akik úgy vélik, csupán demokratikus színjáték volt az a hónapok óta folyó műhelymunka, amelynek során, az Akadémia főtitkárának felhatalmazásával, különböző fórumokon kidolgozták, majd megszavazták az állami költségvetésből a Magyar Tudományos Akadémiának (MTA) az idén juttatott, 600 millió forintos konszolidációs keret felhasználására vonatkozó javaslatokat (HVG, 1997. március 22., 1997. május 10.). A hosszas viták, egyeztetések eredményeként az Akadémiai Kutatóhelyek Tanácsa (AKT) – az Akadémia főtitkárának irányításával működő, a közgyűlés és a kutatóintézetek delegáltjaiból álló 30 tagú testület – május 30-ai ülésén letette ugyan az asztalra az összeg elosztásáról szóló, többé-kevésbé „népakaratot” tükröző javaslatát, a nyár végére azonban a kutatóintézeteknek küldött levelekből kiderült, az MTA vezetői másként számoltak. Az AKT-indítvány szerint „60 milliót az intézetek kutatási infrastruktúrájára, 180 milliót költözésre, 360 millió forintot pedig az intézetek teljesítményének értékelése és a hiány figyelembevétele alapján az intézetek konszolidációjára” kellene fordítani. Az AKT ugyanakkor nem támogatta Glatz Ferenc MTA elnöknek – az ülésen a főtitkár által tolmácsolt – kívánságát, miszerint az intézeteknek szánt 360 millió forintból 90 milliót amolyan elnöki „különkeretként”, új kutatási programok indítására tegyenek félre. A 90 millió forint ennek ellenére mégis elnöki fennhatóság alá került. Az MTA főosztályvezetője, Teplán István megerősítette a HVG értesülését, miszerint az Akadémián eredetileg úgy képzelték, hogy ebből az összegből pályázat útján részesülnek már meglévő vagy új, hasznosnak ítélt programjaikkal az intézetek. Az MTA elnöke azonban a múlt héten a Napkelte című tévéműsorban mindenesetre eldöntött tényként négy új kutatási projekt beindításának az előnyeit ecsetelte: az Alföld-program az európai uniós (EU) csatlakozás előkészületeként az elmaradt magyarországi régió felzárkóztatását szolgálná, egy következő projekt a Duna, illetve a Duna-völgye fejlesztését tűzte célul, a harmadik csomaggal a hazai ökológiai bázis bővülhetne, az elnöki program negyedik elemeként pedig, ugyancsak az EU-csatlakozás címén, a még hiányzó kisebbségkutatás megkezdését szorgalmazta Glatz Ferenc. Az AKT-tagok egy része fenntartásokkal fogadta az elnök ötleteit, mivel szerintük nem az MTA feladata, hogy kutatásaival aktuális kormányprogramokat kíséreljen meg alátámasztani. Mások szerint az sem biztos, hogy a teljes összeg az MTA-n belül marad, azaz a megbízásokat az akadémiai kutatóintézetek kapják, hiszen egyes programokra – például a kisebbségkutatásra – „házon belül” nincs szóba jöhető jelölt. Bár az elnök sajtónyilatkozataiban hangsúlyozta, a Duna-kutatás nem kötődik majd a bős–nagymarosi vízlépcsőperben hozott hágai döntéshez, a kétkedők szerint kérdéses, mennyire tudja majd az MTA elnöke szétválasztani legújabb megbízását – a miniszterelnök Glatz Ferencet kérte fel a magyar–szlovák tárgyalásokat segítő kormány-tanácsadói bizottság elnökéül – a beindítandó akadémiai programtól. A megértőbb AKT-tagok szerint amíg a központi költségvetés évről évre zsugorodó értékű „apanázzsal” támogatja az MTA-t, addig nincs mit csodálkozni azon, ha az Akadémia elnöke igyekszik a politikusok kedvében járni, és a 600 millió forint egy részét tudományos programokba csomagolva „visszacsepegteti” a kormánynak. Udvardy Andor, az MTA Szegedi Biológiai Központ Biokémiai Intézetének főmunkatársa, az AKT tagja szerint a tudós testület végül is hallgatólagos megállapodásként elfogadta, hogy az MTA elnöke „jó cél” érdekében politizál a 90 millió forinttal, „cserébe” viszont úgy gondolták, az elnök, valamint az általa irányított, az átszervezés végrehajtására létrehozott bizottság méltányolja majd a fennmaradó konszolidációs pénz széles körben egyeztetett, AKT-féle szétosztási elveit. A történtek után a testület egy része most azon háborog, hogy a nyilvánosságra hozott elnöki programok alapján a „jó politikai cél” sem látszik egyértelműen, ugyanakkor az intézeti konszolidációra az idén szánt, 270 millió forintra apadt összeg elosztásában alig lelhetők fel javaslataik. A májusi AKT-ülésen megszavazott – a konszolidációs bizottság által azonban végül „kizsűrizett” – indítvány ugyanis egy másik, ám döntési joggal nem rendelkező testület, az Akadémiai Kutatóhelyek Vezetőinek Tanácsa (AKVT) javaslatát „emelte át” a sajátjába. Eszerint: „A finanszírozás rendszere egy elfogadható alapellátás meghatározásán alapul, ezt az alapellátást a konszolidáció végére az intézetek teljes mértékben megkapnák. A három év során az intézetek eredményességük alapján gyorsabban vagy lassabban érnék el ezt a helyzetet.” A kutatóhelyek költségvetésének átlagosan mintegy 50 százaléka származik akadémiai támogatásból, a hiányzó részt – változó sikerrel – különböző pályázatokkal próbálják előteremteni. A pályázaton elnyert összegek felhasználása azonban korlátozott, bérekre például nem fordítható, az így felgyülemlett, úgynevezett alapellátási hiányt az intézetek évek óta görgetik maguk előtt. Az akadémiai körökben régóta hiányolt és szorgalmazott pénzügyi alapellátás meghatározására – vagyis mit és milyen arányban támogat évről évre garantáltan az Akadémia – négy szempontot ajánlott a testület: az intézetek átalakítás utáni bérkeretét és annak járulékait, a telephely „lecsupaszított”, azaz közvetlen fenntartási költségeit, továbbá a könyvtárak és számítógépes hálózatok, valamint a kutatáshoz szükséges nagyberendezések fenntartásának költségeit. A bérekre fizethető összegeket úgy állapították meg, hogy az átalakítás utáni létszám alapján valamennyi intézetnek minden dolgozó után 1 millió forint, a tudományok doktora fokozatosok után további plusz 1 millió járna, akadémikusok után pedig 2–2 millió forintos többletkeret állna rendelkezésükre. Az AKT szerint ezzel a módszerrel viszonylag jól kiszűrhetők lennének a támogatás odaítéléséből az úgynevezett „szubjektív elemek”. Az intézetek eredményességét mind az AKT, mind az AKVT egy korábban végzett felmérés alapján határozta meg. Az így kialakított – egyébként az intézetek által máig hevesen vitatott – rangsor és az AKVT–AKT által meghatározott alaphiány-számítás szerint a három nagy tudományághoz tartozó (intézet-összevonás, illetve -átalakítás után életképesnek, fejlesztendőnek minősített) kutatóhelyek közül az élettelen- és az élőtermészet-tudományág az idei konszolidációra, az elmúlt évek felgyülemlett hiányának ledolgozására szánt 270 millió forintból mintegy 122–122 milliót, míg a társadalomtudományi ágat művelő kutatóhelyek hozzávetőleg 30 millió forintnyi összeget kaphattak volna. A konszolidációs bizottság azonban a korábbi, sokat bírált „hagyomány” szerint osztotta el a pénzt: a 270 millió forint felét intézeti eredményességtől, rangsortól függetlenül a tavaly kialkudott akadémiai költségvetési részesedés arányában utalták át az intézeteknek, míg az összeg másik felét a rangsor alapján kapták ugyan meg, csakhogy a konkrét összeg itt is a korábban kiharcolt költségvetési részarány függvényében és nem a korábban kulcsfontosságúnak tartott alapellátási hiány figyelembevételével alakult. „Vagyis tovább merevítették az MTA vezetői által is elavultnak ítélt kutatóintézeti finanszírozási viszonyokat, nehezítve az évek óta alulfinanszírozott intézetek működését” – jegyzi meg a HVG-nek Miklós Dezső, az egyik kárvallott intézmény, az MTA Matematikai Kutatóintézetének igazgatóhelyettese. Bár a konszolidációs bizottság döntését hírül adó, a kutatóintézetek egy részénél csalódást okozó levél nem szolgált a döntés magyarázatával, a bennfentesek tudni vélik, ezúttal is az Akadémián belül dúló hatalmi harcok, a három tudományág rivalizálása változtatta meg a látszólag jóváhagyott egyezséget: a HVG értesülése szerint a társadalomtudományi intézetek egy maroknyi csoportjának zajos elégedetlenségére június végén az elnök „közbenjárt”. A megváltoztatott elosztási elv alapján az erősebb érdekérvényesítő képességgel rendelkező társadalomtudományi intézetek összességében végül jobban jártak: az AKT számította 30 millió helyett 54 millió forintot könyvelhettek el, míg a két másik tudományághoz tartozó kutatóhelyek a remélt 122–122 millió helyett csak mintegy 110–110 millió forintot kasszírozhattak. Az AKT javaslatának figyelmen kívül hagyása pesszimista vélemények szerint csupán nyitánya a kutatóintézetek amúgy is szerény mozgásterű önkormányzatisága korlátozásának. Az 1994-es akadémiai törvényt módosító tervezet – amely várhatóan még az idén az Országgyűlés elé kerül – jelentősen korlátozná a testület befolyását. Míg az érvényben lévő törvény szerint jelenleg az AKT hozzájárulása szükséges az MTA ingatlanjainak, vagyontárgyainak eladásához vagy alapítványba viteléhez, illetve az AKT által működtetett három kuratórium állapíthatja meg az egyes tudományterületekhez tartozó kutatóintézetek, kutatóhelyek költségvetési támogatására és beruházásaira fordítható keretet, addig a tervezett törvénymódosítás lényegében döntési jog nélküli tanácsadói bizottsággá „fokozná le” a testületet. A törvénymódosítás a jövőben inkább az elnök hatáskörét növelné a főtitkár rovására. A tervezet indoklása szerint mivel a jelenlegi törvény „az elnök feladataként fogalmazza meg az Akadémia tevékenységének irányítását és képviseletét, ezért neki kell a költségvetési fejezet felügyeletét is ellátnia”. MINK MÁRIA
__label__ár 0.201823 __label__internet 0.0656148 __label__informatika 0.0124417 __label__kábeltelevízió 0.00574025 __label__multimédia 0.00272499 __label__gyógyszer-kereskedelem 0.00199777 __label__távközlés 0.00160785 __label__e-kereskedelem 0.00129431 __label__lakás 0.00117951 __label__gyógyszertár 0.00114357 $$$ __label__geography__magyarország 1.00001 __label__internet 0.718604 __label__ár 0.125933 __label__informatika 0.0460439 __label__gyógyszer-kereskedelem 0.0302246 __label__organization__matáv 0.0229874 __label__gyógyszertár 0.0128312 __label__organization__fotex@@rt. 0.00971848 __label__távközlés 0.00913564 __label__organization__axelero@@rt. 0.00523013 $$$ __label__internet __label__távközlés geography__magyarország genre__cikk genre__keretes year__2003 $$$ Előzés a gyorsítósávban $$$ Előzés a gyorsítósávban A széles sávú internetezés minél gyorsabb elterjesztését január 1-je óta 100 millió forintos beruházás esetén fejlesztési adókedvezménnyel is támogatja a kormány. Ennek jegyében a piac 50 százalékát birtokló, a Matáv-csoporthoz tartozó Axelero Rt. március 1-jétől a korlátlan, gyors szörfözést lehetővé tevő ADSL-hozzáférés (aszimmetrikus digitális előfizetői vonal) előfizetési díját is csökkentette: 384 kbit/másodperc sávszélességen 9900 forintért, az ennél is gyorsabb 512 kbit/másodperces esetében pedig 11900 forintért élvezhetik az akadálymentes szörfölést az ügyfelek. Csakhogy - sajátos módon - ez is csapás a versenytársakra, amelyek már eddig is az olcsóbb tarifákkal igyekeztek megvetni a lábukat ezen a piacon. A Vivendi Telecom Hungary saját területén február 22-én csökkentette 9900 forintra az árat, a GTS-Datanet tarifája 9350 forint. A fejlesztési adókedvezményt pedig csak azok a cégek tudják igénybe venni, amelyek tetemes nyereségre tesznek szert - állítják egybehangzóan az alternatívok, s azt sem titkolják, hogy köztük nincs ilyen. Magyarán, szerintük ebből is csak a Matáv-csoport profitál. Amely egyébként valóban gyorsítja ADSL-fejlesztéseit, az idén 52 település bekapcsolásával százra növelve azok számát, Budapesten pedig a 100 százalék „megközelítése” a cél.
__label__árvíz 0.953976 __label__vízügy 0.874087 __label__természeti@@katasztrófa 0.760661 __label__árvízvédelem 0.622469 __label__időjárás 0.600198 __label__katasztrófavédelem 0.212079 __label__belvíz 0.0953595 __label__katasztrófa 0.0926978 __label__aszály 0.0600966 __label__folyamszabályozás 0.0534133 $$$ __label__árvíz 0.978395 __label__vízügy 0.917313 __label__geography__magyarország 0.907322 __label__időjárás 0.822199 __label__geography__tisza 0.793116 __label__árvízvédelem 0.629785 __label__természeti@@katasztrófa 0.546748 __label__katasztrófa 0.399822 __label__sport 0.119213 __label__geography__duna 0.0518555 $$$ __label__árvíz __label__árvízvédelem geography__magyarország genre__cikk genre__keretes year__1998 $$$ Gyors lefolyás $$$ Gyors lefolyás Két nap kell hozzá, hogy az ukrajnai Rahóból - ahol egyesül a Fehér- és a Fekete-Tisza - az onnan 140 kilométerre fekvő határig, Tiszabecsig érjen az ár. A felkészülésre tehát nem sok idő van - állítják a vízügyesek. Ráadásul a korábbi esőzések miatt felázott, nedvességgel telített talaj kevés csapadékot volt képes megfogni, így a múlt hét elején érkezett égi áldás szinte teljes egészében a Kárpátalján még nem szőke, síkvidéki folyóként, hanem széles, de gyors, köves hegyi folyócskaként ismert Tiszába került, vagyis az ottani zivatarok szinte azonnal megemelték a víz szintjét Magyarországon is. Emiatt az áradást csak röviddel az érkezése előtt lehetett jelezni - állítják a vízügyi szakemberek. A Tisza felső szakaszán október végén levonult kisebb árhullám egy nap alatt 2 méteres vízszintemelkedést okozott Tiszabecsnél. Október 30-án 302 centimétert, 31-én már 526 centimétert mutatott a vízmérce, de az első árhullám kivédésére még elegendő volt a legenyhébb - első fokú - készültség. Másnap, november 1-jén le is vonult a víz: hajnalban 362 centiméter, éjjel feleennyi, 184 centiméter volt a tiszabecsi vízmagasság. November 4-ére pedig 84 centiméterre esett a víz szintje (a készültséget már 3-án feloldották). Alig pár óra elteltével azonban - 164 centiméteres vízszintnél - a Felső-Tisza-vidéki Vízügyi Igazgatóság ismét első fokú készültséget rendelt el, holott annak kötelezően előírt alsó határa jóval magasabb, 300 centiméter. A magyar vízügyi szolgálat részben az ukrán mércék, részben a Nyíregyháza közelében, Napkor község határába telepített radaros megfigyelőrendszer adataiból jutott erre a döntésre, a meteorológusok ugyanis egy mintegy 200 kilométeres átmérőjű körzetben erős csapadékot jeleztek. November 4-én éjfélre már 2 centivel a készültséget igénylő vízállás fölött, 5-én reggel 450 centin, délután 688 centin, másnap hajnalban 708 centin állt a tiszabecsi mérce (amelyen az eddig valaha mért legmagasabb árvizet 1970-ben 680 centiméternél észlelték). Ezt a csúcsot követően - a Tisza egyébként Rahónál november 4-én éjfél előtt döntött rekordot - lassú apadás kezdődött, amely hétfő délutánra 110 centiméterig vitte le a vízállást.
__label__élelmiszerpiac 0.987189 __label__élelmiszer-biztonság 0.327678 __label__élelmiszeripar 0.191943 __label__étkeztetés 0.191943 __label__kiskereskedelem 0.136618 __label__szegénység 0.0488678 __label__egészségvédelem 0.0420977 __label__táplálkozási@@szokások 0.0311538 __label__fogyasztóvédelem 0.0244331 __label__hulladék 0.0236995 $$$ __label__élelmiszerpiac 0.99495 __label__geography__európai@@unió 0.930468 __label__élelmiszer-biztonság 0.507822 __label__étkeztetés 0.256842 __label__táplálkozási@@szokások 0.160276 __label__egészségvédelem 0.140346 __label__geography__magyarország 0.115971 __label__fogyasztóvédelem 0.090103 __label__gasztronómia 0.0851091 __label__vendéglátóipar 0.0827073 $$$ __label__élelmiszeripar __label__élelmiszerpiac __label__hulladék __label__hulladékgyűjtés __label__karitatív@@tevékenység geography__európa geography__európai@@unió genre__cikk author__gáti@@júlia year__2017 $$$ | KIDOBOTT ÉLELMISZEREK | POCSÉKOLÁS | UFO |, Értékmentés $$$ | KIDOBOTT ÉLELMISZEREK | POCSÉKOLÁS | UFO | Értékmentés Csúcsra jár Európa élelmiszerhulladék-termelése. Az Európai Parlament az évente szemétbe kerülő 88 millió tonna étel felének a megmentését szorgalmazza. Kihalóban vannak a háborús nélkülözéseket átélt háziasszonyok, akik az ebédből megmaradt két szem főtt krumplit sem hagyták veszni, némi liszt hozzáadásával krumplilángossá változtatták. A mai gyerekek többsége sosem hallotta a „ne hagyj semmit a tányérodon!” családi intelmet. Nemcsak a kihajított műszaki holmik, hanem a kárba veszett élelmiszerhegyek is a jólét melléktermékei, amelyek anyagi veszteséget és súlyos környezeti károkat okoznak. Minden egyes uniós állampolgárra 173 kilogramm kidobott élelmiszer jut évente, aminek az előállítása, majd ártalmatlanítása összesen 170 tonna szén-dioxid kibocsátásával jár. Összességében az EU-ban keletkező élelmiszer-hulladék évi 88 millió tonnát tesz ki, az ehhez kapcsolódó költségek pedig 143 milliárd euróra rúgnak – szembesítette a tényekkel az Európai Bizottságot múlt heti állásfoglalásában az Európai Parlament. Strasbourgban úgy vélik, az EB lanyhuló ambícióval kezeli az élelmiszer-hulladékkal kapcsolatos feladatokat, holott az ENSZ és az EU által is támogatott menetrend szerint 2030-ig a felére kellene csökkenteni a világon keletkező ételveszteséget. Az ENSZ becslése szerint 800 millió ember nem jut elegendő táplálékhoz a világban, még Európában is 55 millióan gyakorta nélkülözik a minőségi ételeket. Magyarországon évente 1,8 millió tonna élelem kerül a kukákba. Európában a veszteség több mint fele a háztartásokból kerül ki, idehaza a negyede, 400 ezer tonna. A még hasznosítható felesleg zömét a Magyar Élelmiszerbank Egyesület menti: tavaly közel 5 millió kilogramm kidobásra ítélt élelmiszert juttatott el 340 ezer rászorulóhoz – mondja Sczígel Andrea igazgató. A szupermarketektől jellemzően zöldséget, gyümölcsöt, pékárut kapnak, ami még aznap eljut a nélkülözőkhöz az élelmiszerbank partnerszervezeteinek a segítségével. Az adományozók a jótékonysági céllal továbbadott termékek értékének 120 százalékát írhatják le a társaságiadó-alapjukból. A bolti veszteség csökkentésének kevéssé elfogadható módja sem ismeretlen Magyarországon: ilyen a „másodosztályú frissességű” bontott csirke frissen sült grillé transzformálása vagy a megszáradt sajt felhasználása az üzlet pékségében készülő pogácsa vagy kifli készítéséhez. Romániában pedig már választásuk sincs az élelmiszer-feldolgozóknak és -kereskedőknek. Egy most életbe lépett törvény arra kötelezi őket, hogy a szavatossági idő lejárta előtt három nappal az eredeti ár, illetve az előállítási költség 3 százalékáért adják tovább a termékeket nonprofit szervezeteknek, amelyek gondoskodnak arról, hogy szegény családok asztalára kerüljenek. Az élelmiszerrel a legtakarékosabban bánó Dániában a törvény szigora helyett a civil összefogás erejét használják: az elmúlt öt évben 25 százalékkal sikerült csökkenteni a veszendőbe menő élelem mennyiségét. Az Állítsuk meg az élelmiszer-pazarlást! nevű mozgalmat Selina Juul, egy orosz származású, 14 éves kora óta Dániában élő grafikus alapította. A moszkvai nélkülözés után nem tudta elfogadni az esztelen pazarlást, ezért valóságos ételforradalmat indított el. Az éttermeknek 80 ezer dobozt osztott szét, hogy a tányéron hagyott ételt becsomagolják a vendégeknek, így a maradék korábban kicsinyesnek gondolt hazavitele elfogadott norma lett. Van piaca a szupermarketekben megmaradt zöldségeknek is, amelyekből hetente kétszer tart kiárusítást egy szociális szövetkezet. Ennek ellenére még mindig tele a dánok mélyhűtője UFO-val, azaz unidentified frozen objecttel, azonosítatlan fagyasztott termékkel. Ezért a mozgalom azt propagálja, hogy havonta egyszer mindenki tartson felülvizsgálatot, és egye meg az UFO-kat. Ha pedig hétvégi túrára, nyaralásra indul a család, ne hagyja a romlandó ételt a hűtőszekrényben, adja oda másoknak. Kitartó munkával sikerült rábírni egy szupermarketláncot, hogy többé ne szervezzen „kettőt fizet, hármat kap” akciót, ami sokakat felesleges vásárlásra ösztönöz. Juul szakácskönyvet is írt az ételmaradék újrahasznosításáról, és ezzel sincs egyedül. Az interneten – a magyar nyelvű oldalakon is – bő kínálata van ennek a „retró” tematikának, A szürke 50 árnyalata mellett az ételpazarlás megelőzésének 25 módja is olvasható. A praktikus tanácsok közül néhány: vásárolj kisebb mennyiségeket; szerezz be jól zárható zacskókat, dobozokat, hogy tovább friss maradjon az élelmiszer; a maradék sült csirkét használd salátában, a fonnyadt zöldséget süsd ki olajban, és így tovább. A nagybani ételmentés lehetőségére globálisan tucatnyi telefonos applikáció is született. A 11. óra nevű alkalmazás például arról tájékoztatja a használóit, hogy az esti záróra előtt melyik szingapúri étterem milyen ételeket kínál diszkontáron. Egy hollandiai alkalmazás a szavatossági idejük lejártához közelgő termékek leárazására figyelmeztet. A nyugat-afrikai Ghánában pedig egészen másra van szükség: a Gepárd nevű program arról tájékoztatja használóit, hogy a romlékony áruval hogyan juthatnak leghamarabb a piacokra, elkerülve az útzárakat és az útonállókat. GÁTI JÚLIA
__label__belpolitika 0.997459 __label__pártpolitika 0.0062999 __label__politika 0.0042088 __label__pr-tevékenység 0.0036036 __label__demonstráció 0.00308537 __label__szociáldemokrácia 0.00256091 __label__pártprogram 0.00219272 __label__értelmiség 0.00165848 __label__zavargások 0.00110873 __label__humor 0.0010105 $$$ __label__geography__magyarország 1.00001 __label__belpolitika 1.00001 __label__organization__mszp 0.399822 __label__pr-tevékenység 0.00649827 __label__person__lévai@@katalin 0.00556492 __label__person__gyurcsány@@ferenc 0.00539494 __label__organization__jobbik@@magyarországért@@mozgalom 0.00523013 __label__szociáldemokrácia 0.00507033 __label__person__kósáné@@kovács@@magda 0.00318268 __label__organization__tisztelet@@társasága 0.00308537 $$$ __label__belpolitika __label__gazdaságpolitika geography__magyarország organization__mszp genre__olvasói@@levél author__szabó@@sándor year__2011 $$$ Virtuális ellenzék $$$ Virtuális ellenzék HVG, 2011. április 30. Néha egy jól megválasztott ironikus szólelemény többet mond, mint egy terjedelmes elemzés. Az MSZP vezetéséért folyó harcról írt cikkükben ilyen volt a „pártárvák” és a „pártöregek” kifejezés. Hadd bővítsem ezt a lakótelepi folklórral. Idős szomszédasszonyom az Antall–Boross-kabinet bukása után lelkesen Hornékra szavazott. Most ezt mondja: „Mesterházy nekem túlságosan playboyszerű, viszont ha Gyurcsány benézne a bölcsőde kerítésén, a gyerekek megállnának a növésben.” Miért lett szitokszó a „liberális” némely baloldali körökben? Kár mellébeszélni: azért, mert ez a gazdaságpolitikánkat tekintve sokáig kiegészült a „neo” előtaggal, s az ezt forszírozók töretlenül, már-már vallásosan hittek a Made in USA-módiban. S amikor az látványosan bukott, mások is nagy bajba kerültek. Mi is. Ideje lenne felfogni: a plebs – megélhetés-központú. Ezt még bizonyos, őt megillető jogai elé is helyezi. Most az a perverz helyzet állt elő, hogy a Jobbik – egyebek közt és nem hatástalanul – vehemensebben rója fel a kabinet szerinte antiszociális döntéseit, mint az MSZP. Amelyet korántsem a kenyértörés, hanem csak a „serclitörés” réme kerülget. Pedig mint egy falat kenyér, úgy kéne ide egy „hiteles” váltópárt. SZABÓ SÁNDOR (BUDAPEST)
__label__temetkezés 0.00371725 __label__eutanázia 0.000949944 __label__halálbüntetés 0.000742181 __label__öngyilkosság 0.000676702 __label__biológiai@@fegyver 0.000513336 __label__mesterséges@@megtermékenyítés 0.000468313 __label__születésszabályozás 0.000427316 __label__társadalom 1e-05 __label__váltó 1e-05 __label__news@@international 1e-05 $$$ __label__geography__nagy-britannia 0.00248262 __label__person__woolmer 0.00165848 __label__person__terry 0.00151118 __label__geography__costa@@rica 0.00151118 __label__person__abu 0.00151118 __label__person__anthony 0.00137703 __label__geography__jamaica 0.00133502 __label__person__boris 0.00125484 __label__gumióvszer 0.00104223 __label__person__terri 0.0010105 $$$ __label__eutanázia geography__nagy-britannia genre__hír year__2002 $$$ MEGHALT DIANE PRETTY $$$ MEGHALT DIANE PRETTY Szombaton elhunyt a több mint két éve gyógyíthatatlan betegségben szenvedő Diane Pretty; a 43 éves brit asszony arról vált világszerte ismertté, hogy szenvedései megrövidítésére a brit igazságszolgáltatástól, majd a strasbourgi Emberi Jogok Európai Bíróságától is kérte, hogy férje büntetlenül a halálba segíthesse őt (Nagy-Britanniában az eutanáziában való közreműködésért 14 évi börtönbüntetés szabható ki). Kérését mindkét bíróság elutasította, legutóbb, három hete a strasbourgi. Néhány nappal ezután légzési nehézségek léptek fel nála, múlt csütörtökön kómába esett, majd pedig szombaton elaludt. A kétgyermekes családanyánál 1999-ben diagnosztizálták az idegsorvadást, ezután állapota rendkívül gyorsan romlott: négy hónap elteltével nyakától a lábáig teljesen mozgásképtelenné vált, tolókocsiba kényszerült, és bár elméje egészen a haláláig ép maradt, kommunikálni kizárólag beszédszimulátor segítségével tudott.
__label__részvény 1.00001 __label__értékpapírpiac 1.00001 __label__légi@@közlekedés 0.998509 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__részvény 1.00001 __label__értékpapírpiac 1.00001 __label__légi@@közlekedés 1.00001 __label__geography__írország 0.874087 __label__organization__ryanair 0.217348 __label__geography__európai@@unió 1e-05 __label__külpolitika 1e-05 __label__geography__usa 1e-05 __label__organization__täglich@@alles 1e-05 __label__person__falk 1e-05 $$$ __label__értékpapírpiac __label__légi@@közlekedés __label__részvény geography__írország organization__ryanair genre__grafikon year__2014 $$$ A Ryanair részvényeinek árfolyama $$$ A Ryanair részvényeinek árfolyama 14310681.pdf
__label__adó 1.00001 __label__jövedelemadó 0.971574 __label__belpolitika 0.967909 __label__adórendszer 0.712242 __label__vagyonadó 0.52343 __label__amnesztia 0.0311538 __label__gazdagok 0.0275953 __label__adókedvezmény 0.0236995 __label__népszavazás 0.0185566 __label__országgyűlési@@ülésnap 0.0159164 $$$ __label__adó 1.00001 __label__geography__franciaország 1.00001 __label__jövedelemadó 0.999154 __label__vagyonadó 0.164526 __label__person__francois 0.0518555 __label__person__sarkozy 0.0488678 __label__geography__belgium 0.019134 __label__adókedvezmény 0.0185566 __label__alkotmánymódosítás 0.0159164 __label__organization__emberi@@jogok@@európai@@bírósága 0.0136468 $$$ __label__adó __label__alkotmány __label__alkotmánybíróság __label__gazdagok __label__jövedelemadó geography__franciaország genre__hír year__2013 $$$ Nem a francia milliomosadóra $$$ Nem a francia milliomosadóra A francia alkotmánybíróság alaptörvény-ellenesnek minősítette azt a jogszabályt, melynek értelmében január elsejétől 75 százalékos adóval sújtották volna a jövedelmek egymillió euró feletti részét. A bírói testület szerint a tavalyi elnökválasztást megnyerő szocialista Francois Hollande fő kampányígéreteként előterjesztett javaslat sérti azt az elvet, amely szerint a franciák a közterhek viselésében is egyenrangúak. Az elutasított törvény ugyanis a személyi jövedelemadóval foglalkozó többi szabállyal ellentétben nem a háztartásokra, hanem magánszemélyekre vonatkozik, így azok az adózók nem fizettek volna, ahol mindkét házastárs fejenként 900-900 ezer eurót keres. Jean-Marc Ayrault miniszterelnök bejelentette, a kormány kitart tervei mellett, s úgy alakítja át a törvényt, hogy az összhangban legyen az alkotmánybíróság állásfoglalásával. A mintegy 1500 embert érintő terv megosztja a franciákat, s a leggazdagabbak közül többen bejelentették, hogy az adó miatt külföldre költöznek. A legismertebb „adómenekült” Gérard Depardieu: az ismert színész egy belgiumi faluban vásárolt házat, hogy ottani állandó lakcímhez jusson.
__label__informatika 0.262852 __label__videojáték 0.00206074 __label__számítógépipar 0.00137703 __label__szórakoztató@@elektronika 0.000921051 __label__multimédia 0.000893046 __label__elektronikus@@sajtó 0.000497857 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 $$$ __label__informatika 0.228166 __label__televízió 0.00142036 __label__számítógépipar 0.00133502 __label__organization__cebit 0.00110873 __label__person__steve 0.00107496 __label__organization__abc 0.00104223 __label__person__andy 0.000979752 __label__person__martin 0.000949944 __label__organization__spiegel 0.000697851 __label__organization__der 0.000697851 $$$ __label__labdarúgás __label__informatika genre__cikk genre__keretes year__1994 $$$ Focivébé számítógépen $$$ Focivébé számítógépen A nyári labdarúgó világbajnokság nemcsak amerikaiasan látványos külsőségeivel, a barátságosan érdeklődő, ámde európai futballt alig látott szurkolóival, az időnként 30-35 fokos kora délutáni hőségben lejátszott mérkőzéseivel s nem utolsósorban bombameglepetéseivel marad meg a résztvevők emlékezetében, hanem vélhetően azzal is, hogy a szervezést eddig példátlan számítástechnikai háttér támogatta. A szakértők szerint hihetetlen gyorsan sikerült létrehozni egy valamennyi helyszínt összefogó adathálózatot, s az eddigi vébék legfontosabb adatait tartalmazó adatbázist. A rendszer számítógépeit a világ legnagyobb munkaállomás-gyártója, az amerikai Sun Microsystems szállította, ám a fővállalkozó a világ legnagyobb rendszerintegrátor cége, az amerikai Electronic Data Systems volt. A rendszer talán leglátványosabb eleme az élő adatkapcsolat volt. A mérkőzések valamennyi adata, beleértve a lesek, kapuralövések, szögletek számait is, negyedórával a mérkőzések után valamennyi helyszínen elérhető volt az újságírók és a szervezők, csapatok számára felállított terminálokon. Nem kellett sokat várni a szöveges és a – számítógép képernyőjén lejátszható – hangképes összefoglalókra sem. A számítógép-kezelésben teljesen járatlanok számára is pofonegyszerű módon, a nagy méretű számítógép-képernyők megfelelő ábráinak megérintésével bármely csapatról, játékosról, mérkőzésről azonnal aktuális információhoz juthattak az elemzők. A nagy információtúltengésben már aligha számíthattak újdonságnak az afféle érdekességek, hogy melyik csapat kapta eddig a legtöbb sárga lapot, vagy hogy melyik kapus bírta a legtovább gól nélkül. Akiket a múlt érdekelt, a FIFA-évkönyvekre és archív film- és tévéfelvételekre alapozott adatbázis bő kínálatából válogathattak. A dallasi adatközpont ezenkívül a rendszerhez különféle jogosítványokkal hozzáférők adatait is tartalmazta. Az adatbázis ugyanis nem volt teljes mértékben nyilvános a publikum számára. A gépek döntő többsége a szervezők, a csapatok és az újságírók helyiségeiben kapott helyet, a meccs nézői csak a külön jeggyel megközelíthető Hospitality Village étel- és italhegyei tövében találhattak mutatóban néhány készüléket. Igaz, ezt nem sokan bánták: végtére mégis csak az élő meccsekre váltottak jegyet.
__label__biztonságpolitika 0.997295 __label__integráció 0.907322 __label__külpolitika 0.422515 __label__fegyverzetcsökkentés 0.0293222 __label__diplomácia 0.0197291 __label__katonai@@kiadások 0.0140736 __label__politika 0.0100236 __label__hadsereg 0.00858749 __label__katonai@@titok 0.00807199 __label__fegyverkezés 0.00758724 $$$ __label__organization__nato 1.00001 __label__biztonságpolitika 0.999457 __label__integráció 0.928419 __label__külpolitika 0.392347 __label__geography__európai@@unió 0.233716 __label__fegyverzetcsökkentés 0.0341104 __label__geography__európa 0.0321107 __label__organization__ebesz 0.0251888 __label__fegyverkezés 0.0203424 __label__katonai@@titok 0.0185566 $$$ __label__hadsereg __label__biztonságpolitika organization__nato genre__cikk genre__sorozat author__magyar@@péter year__1999 $$$ Az észak-atlanti szövetség jövője, Merre át? $$$ Az észak-atlanti szövetség jövője Merre át? Március elejére várhatóan befejeződik az Észak-atlanti Szerződés Szervezetének első keleti kibővítése, s a szövetségben teljes jogú tagként Magyarország is elfoglalhatja helyét. Az ország képviselői így április második felében Washingtonban már az alapítókkal együtt ünnepelhetik a szervezet 50. születésnapját. Ám az évforduló fénye sem homályosíthatja el, hogy alapvető kérdések várnak tisztázásra. Miért van egyáltalán szükség a NATO életben tartására? Mi a szövetség rendeltetése a mai világban? S nem utolsósorban: mit kell tennie Magyarországnak, hogy megfeleljen a kollektív védelem követelményeinek? A fenti kérdésekkel foglalkozó négyrészes sorozatban először a most formálódó, a NATO létét megideologizáló új stratégiai koncepcióról lesz szó. Tíz évvel a berlini fal leomlása után a NATO - miközben megnyitja kapuit néhány kiválasztott volt ellenfél előtt - alapvető dilemma megválaszolásán tépelődik: mi indokolja a kollektív védelem hosszú évtizedek alatt bejáratott gépezetének nem kis költséggel való fenntartását? Az 1991-es római NATO-csúcsnak az volt az álláspontja, hogy a szervezet életben tartása még korántsem okafogyott. Egyrészt mert a Varsói Szerződés felbomlása nem jelenti automatikusan a keleti - akkor még szovjet, később orosz - fenyegetés végét, hiszen megjósolhatatlan, hogy a széteső birodalom helyén szerveződő új államalakulatok elfogadják-e és követik-e a demokratikus jogrendet és értékeket, másrészt a világ más pontjain új biztonsági kockázatok és fenyegetések bukkantak fel. Ilyennek ítélhető az iszlám fundamentalizmus erőteljes színre lépése, a nemzetközi terrorizmus, a tömegpusztító (atom-, vegyi, biológiai) fegyverek s az azokat hordozó eszközök technikájának ellenőrizetlen elterjedése, a vallási és etnikai konfliktusok szaporodása, a maffiás fegyverkereskedelem. De hordozhat veszélyeket a menekültek áradása vagy a természeti javakhoz való hozzájutásért induló számtalan helyi konfliktus is. A balkáni háborúk igazolták e félelmeket. Mindez azt sugallta a NATO stratégiáját alakító katonai tervezőknek és a politikai döntéshozóknak, hogy a szövetséget fenn kell tartani, de egyben át is kell alakítani. Az Észak-atlanti Szerződés Szervezetét a második világháború után nem az említett válságjelenségek kezelésére hívták ugyan életre, de az azóta kiformálódott szervezet - hangoztatják azok, akik az évek óta folyó vitában a NATO átalakítása mellett érvelnek -, a maga konzultációs mechanizmusaival és a katonai együttműködés ötvenéves tapasztalatával legmegfelelőbb védelmi szervezet lehet az új kihívások megválaszolására. A NATO-ban általános nézet, hogy jelenleg nem fenyegeti közvetlen katonai támadás a szövetségesek területét, s így a közeljövőben aligha lép érvénybe a washingtoni szerződés 5. cikkelye („ha egy tagországot támadás ér, ez mindenkit érint, és közös válasz adandó rá”). A szövetséget a NATO hagyományos védelmi területén kívülről érhetik új fenyegetések. Az úgynevezett „területen kívüli” bevetések és az 5. cikkelyt nem érintő hadműveletek alkothatják tehát a jövőben a NATO fő cselekvési körét, miközben a szervezet - és katonai eszközrendszere - nem ilyen céllal épült ki. Milyen szervezeti rendben, milyen fegyverekkel, milyen határok és körülmények között, milyen felhatalmazással lépjen fel a jövőben a NATO? - mindez vitatottá vált, s a válaszok részben még most, az új stratégiai koncepció megszövegezése kapcsán is formálódnak. A legutóbbi, 1998. decemberi brüsszeli tanácsülésen Madeleine Albright amerikai külügyminiszter idézte Clinton elnököt: „A holnap szövetségének kibővített határokat kell tovább védelmeznie, majd - tette hozzá a külügyminiszter - a szövetségeseknek a jövőben fel kell lépniük a határaikon kívül jelentkező globális fenyegetések, veszélyforrások megelőzése érdekében.” Katonai szakértők szerint ez annyit jelent, a NATO-nak - és így jövendő tagjainak is - fel kell készülniük arra, hogy békefenntartó vagy béketámogató hadműveleteket folytasson a tagországok területén kívül. Az, hogy mi minősül ilyen fellépést indokoló „kollektív érdeknek”, esetenként dől majd el, egyelőre a szövetség még nem mondta meg, hol húzódnak térben, időben és jogilag a „NATO-kompetencia” határai. Az európai tagországok többsége számára elfogadhatatlan egy „globális világcsendőri szerepet” betöltő NATO, már csak azért is, mivel nem rendelkeznek az ehhez szükséges katonai eszközökkel, ám eközben alapvetően osztják azt az amerikai értékelést: az új veszélyek kívülről fenyegetnek, s azokat ott - a NATO-térségen kívül - is kell megelőzni. Nem egyértelmű az sem, miből lenne levezethető a NATO joga a külső beavatkozásokra. A NATO boszniai fellépéséhez az ENSZ Biztonsági Tanácsának (BT) határozata adott jogalapot, Koszovóra - az orosz ellenkezés miatt - már nem született ilyen. Egy kínai vagy orosz vétó a BT-ben bármikor gúzsba kötheti a NATO-t a jövőben is. Javier Solana NATO-főtitkár szerint „nem szükséges formális ENSZ-felhatalmazás a bevetési parancs kiadásához, mert béketámogató fellépéseivel a NATO az ENSZ filozófiáját és szellemét követi”. Ám talán érezvén, hogy ez az út igencsak sikamlós terepre vezethet, később egy lapinterjúban hozzátette: „Világos, hogy a NATO nem teremthet nemzetközi jogot - azaz nem hatalmazhatja fel önmagát bármilyen katonai beavatkozásra -, de az ENSZ szellemének megfelelő, demokratikus egyetértéssel meghozott döntései végrehajtásához jogilag nem kell minden esetben ENSZ-jóváhagyás.” Ez az álláspont várhatóan megfogalmazódik majd a Washingtonban áprilisban elfogadandó dokumentumban, noha a formális BT-felhatalmazás hívei - élükön Párizzsal és Rómával - még nem vonultak vissza. Nem kisebbek a viták a NATO atomcsapásmérő képességének a fenntartásáról. Joschka Fischer, Németország új - zöld - külügyminisztere a decemberi brüsszeli tanácsülésen a zöld mozgalom értékrendjét követve sürgette: a hidegháború utáni nukleáris fegyverzetcsökkentés újabb lépéseként az atlanti szövetség mondjon le egyoldalúan az - amerikai, brit és francia - atomfegyverek elsőként való használatáról. Fischer szerint ma már időszerűtlen a ragaszkodás az elrettentés stratégiájához. A német külügyminiszter a legutóbbi brüsszeli tanácskozáson ehhez némi támogatást is kapott norvég, dán és görög kollégájától, ám nem így vélte a külügyminiszterek többsége, elsősorban maguk az atomhatalmak. A NATO a jövőben is tart fegyvertárában nukleáris eszközöket - szögezték le -, bár jóval alacsonyabb szinten, mint korábban, sőt azok fejlesztéséről sem mond le, bekalkulálva, hogy illetéktelen kezekbe is juthatnak tömegpusztító fegyverek. A NATO-átalakulás legnagyobb dilemmája azonban a feladatok új megosztása a globális hatalomként fellépő Egyesült Államok, illetve az önálló európai véderő megteremtését - a maastrichti, majd az amszterdami szerződésben - célul kitűző európai szövetségesek között. Tervük szerint az Európai Unió (EU) önálló védereje a Nyugat-európai Unió (NYEU) keretei között alakítható ki ez utóbbi szervezetnek az EU-ba történő valamiféle „beemelése” útján. Miután ez az elképzelés felveti az európai védelmi képességek megkettőződését vagy a hatékonyság rovására menő megosztását, 1996-ban a NATO berlini tanácsülésén úgy döntöttek: nem építenek ki párhuzamos katonai struktúrákat. A NYEU - ha erre szükség és igény mutatkozik - a NATO egyesített katonai szervezetét és parancsnokságait „veheti kölcsön” önálló hadműveleteihez. Ám a konkrét mód és eljárásrend, hogyan is történne ez, máig nincs kidolgozva. Mindössze elvi döntés született arról, hogy a NATO európai legfelső parancsnokának (aki mindig négycsillagos amerikai tábornok) európai nemzetiségű helyettese új funkciót kapjon: egy esetleges önálló európai fellépés alkalmával ő rendelkezne az európai NATO-erőkkel. A nyugat-európaiak önálló katonai szerepvállalását megkérdőjelező elemzők rámutatnak: valahányszor fel kellett lépni a kollektív biztonsági érdekekért - példa rá Irak, Bosznia, most Koszovó -, az minden esetben csak akkor vált hatásossá, ha az USA is megmozdult. A NATO európai tagországainak katonai kiadásai együttesen sem érik el az amerikai védelmi kiadások szintjét. Az 1997-es adatok szerint a franciák mintegy 42 milliárd dollárt, a britek 36, a németek 34, az olaszok 22 milliárd dollárt költöttek védelemre - Nyugat-Európa összesen 173 milliárdot -, míg az amerikai katonai költségvetés ugyanabban az évben 273 milliárd dollárra rúgott, s arányaiban is náluk a legmagasabb a fejlesztésre, korszerűsítésre fordított összeg. Bár azt nem szabad szem elől téveszteni, hogy az USA - katonai jelenléte miatt - európai nagyhatalomnak is tekinthető, Washingtonban sokan mégis bátorítják az önálló európai katonai ütőerő kialakítását célzó erőfeszítéseket (amelyeknek lökést adott Tony Blair brit miniszterelnök tavaly őszi javaslata: építsenek ki önálló NYEU-haderőt), mert a terhek arányosabb megosztását remélik tőle. Kay Hutchinson texasi republikánus szenátor asszony ez év elején a The Washington Post hasábjain kemény kritikával illette a saját biztonságukat még mindig Amerikától váró európaiakat, azt sugallva: ha Európában szükség van a boszniaihoz hasonló békefenntartó beavatkozásokra, vállalják ennek terhét az európaiak. „Megdöbbentő, hogy a szövetség fenntartásához, az európaiak biztonságához még mindig százezer amerikai katona európai állomásoztatására van szükség” - hangoztatta Hutchinson, aki szerint Amerika csak a tehermegosztás újrafogalmazása esetén vállalhatja továbbra is az európai elkötelezettséget. Ugyanezt Madeleine Albright némileg szelídebben csomagolva adta elő. Megfogalmazása szerint az európai katonai erőknek képessé kell válniuk arra, hogy tüzet oltsanak a földrész hátsó udvarában, ám anélkül - figyelmeztetett -, hogy párhuzamos struktúrákkal rontanák a meglévő szervezet hatékonyságát, és aláásnák a NATO döntéshozatali rendjét. Mindkét felvetés mögött az rejlik, hogy az amerikai adófizetők - ahogyan ez a washingtoni kongresszus hangulatán is érződik - egyre kevésbé viselik a NATO-fenntartás költségeinek nagyobb részét, az eddiginél nagyobb európai részvételt igényelnek. Mindez persze a most csatlakozó tagokra is érvényes. Az ő zökkenőmentes beilleszkedésüktől függ egyébként, lesznek-e további új tagok. Bár az áprilisban elfogadandó stratégiai koncepció hangoztatja majd a NATO nyitottságát, arra nincs semmilyen konkrét utalás, hogy mely országok, mikor és milyen eljárás után számíthatnak a belépésre. „A NATO ajtaja elvben nyitott, de gyakorlatilag zárva marad egy ideig” - fogalmazott egy magát megnevezni nem kívánó brüsszeli NATO-tisztviselő. A meghívásban reménykedők mindössze egy egységcsomagot kapnak: hogyan készülhetnek fel - ha ezt komolyan akarják - a taggá válásra. MAGYAR PÉTER
__label__kereskedelem 0.577505 __label__informatika 0.0136468 __label__szoftveripar 0.000598409 __label__pénzügy 1e-05 __label__társadalom 1e-05 __label__történelem 1e-05 __label__váltó 1e-05 __label__news@@international 1e-05 __label__beruházás 1e-05 __label__társadalomkutató@@kft. 1e-05 $$$ __label__geography__usa 1e-05 __label__belpolitika 1e-05 __label__politika 1e-05 __label__geography__európai@@unió 1e-05 __label__pénzügy 1e-05 __label__külpolitika 1e-05 __label__művészet 1e-05 __label__organization__täglich@@alles 1e-05 __label__person__falk 1e-05 __label__person__gönczy@@jános 1e-05 $$$ __label__informatika __label__szoftveripar genre__mellékletcímlap year__2004 $$$ MELLÉKLET A SZOFTVERPIACRÓL, Ki marad felül? $$$ MELLÉKLET A SZOFTVERPIACRÓL Ki marad felül? mc0419.pdf
__label__politika 1.00001 __label__belpolitika 0.787941 __label__önkormányzat 0.760661 __label__vezetőváltás 0.136618 __label__közigazgatás 0.0583558 __label__kormányátalakítás 0.00461957 __label__gazdaság 0.00129431 __label__helyhatósági@@választás 0.00117951 __label__földgázkitermelés 0.000839589 __label__város 0.000497857 $$$ __label__politika 1.00001 __label__geography__oroszország 1.00001 __label__geography__moszkva 0.835494 __label__person__szobjanyin 0.585111 __label__person__luzskov 0.268951 __label__önkormányzat 0.173298 __label__person__jurij 0.144159 __label__közigazgatás 0.122533 __label__person__szergej 0.112805 __label__person__jevgenyij 0.112805 $$$ __label__belpolitika __label__önkormányzat geography__moszkva geography__oroszország person__luzskov person__jurij genre__hír year__2010 $$$ Leváltották Luzskovot $$$ Leváltották Luzskovot Dmitrij Medvegyev orosz elnök leváltotta a moszkvai polgármestert, Jurij Luzskovot, akinek menesztését keddi rendeletében szokatlanul keményen azzal indokolta, hogy elvesztette a városvezetőbe vetett bizalmát. Luzskov várható távozását már jó ideje tényként kezelte a moszkvai sajtó, a Kremlben ugyanis úgy tartották, éket akar verni Medvegyev és Vlagyimir Putyin kormányfő közé. A hírek szerint felajánlották neki az önkéntes távozás lehetőségét, cserébe több magas beosztás közül választhatott volna, ám az 1992 óta Moszkva élén álló polgármester egyhetes gondolkodás után, hétfőn közölte, nem mond le.
__label__bűnözés 0.999537 __label__szervezett@@bűnözés 0.863402 __label__személy@@elleni@@erőszak 0.615098 __label__emberölés 0.607673 __label__büntetőjog 0.0109969 __label__zsarolás 0.00807199 __label__vagyon@@elleni@@bűnesetek 0.00649827 __label__kábítószer-kereskedelem 0.00574025 __label__gyermekkereskedelem 0.00539494 __label__kábítószer 0.00461957 $$$ __label__geography__magyarország 1.00001 __label__bűnözés 0.998911 __label__személy@@elleni@@erőszak 0.978395 __label__szervezett@@bűnözés 0.754925 __label__emberölés 0.737168 __label__kábítószer 0.028446 __label__kábítószer-kereskedelem 0.0267693 __label__person__dietmar 0.0179962 __label__person__simon@@tibor 0.0169249 __label__person__döcher@@györgy 0.0145136 $$$ __label__bűnözés __label__emberölés __label__személy@@elleni@@erőszak __label__szervezett@@bűnözés geography__magyarország person__döcher@@györgy genre__cikk genre__keretes year__1999 $$$ A Döcher-dosszié $$$ A Döcher-dosszié A „váci hetek” közül a múlt hét keddjén immár a második személy, Döcher György végezte átlőtt fejjel. Ő különböző, esetenként gátlástalan brutalitással végrehajtott bűncselekmények miatt a Váci Városi Bíróság előtt 1996. november 19-én befejeződött büntetőeljárás elsőrendű vádlottja volt. 1996. november 1-jén, alig pár nappal az ítélethirdetés előtt megölték az eredetileg ötödrendű vádlottat, Prisztás Józsefet. Prisztással a nyílt utcán, terepjárójában egyetlen lövéssel végeztek, Döcher fejébe saját éttermében, a pestújhelyi Palotásban ugyancsak fényes nappal egy féltárnyi lövedéket eresztettek cseh Skorpió géppisztolyból. A szervezett bűnözés fogalma 1990-1992-ben még nem létezett. Noha a nyolc gyanúsítottnak ilyen régi ügyeit tárgyalta első fokon formailag a Váci Városi Bíróság - gyakorlatilag már első fokon is a Pest Megyei Bíróság egyik tanácsa, a megyei bíróság épületében -, a tanácselnök külön figyelmet fordított arra is, hogy a részben jól ismert gyanúsítottakat lehet-e egy összetartó csoportként kezelni. Ítéletében erre egyértelmű igennel válaszolt, noha a vádlottak igyekeztek ennek ellenkezőjéről meggyőzni őt. Döchert a vádlottak sorában jó barátja, Haris Sándor követte, a harmadrendű Lovas Péter, a negyedrendű Csobolya Attila volt. Prisztás halálával ötödrendűvé lépett elő a társaság egyetlen idősebb tagja, az 1954-es születésű Pekár József, akinek a fiát kábítószeres ügyek miatt Dunaharaszti határában agyonlőtték, s az apát csak a temetésre kísérték ki a börtönből. Valamennyien az Almási téri szórakozóhely, a Rózsaszín Cicák törzsvendégei voltak, és szoros kapcsolat fűzte őket a Conti Car Kft. kiemelkedően súlyos adócsalás gyanúja miatt tavaly decemberi szabadlábra helyezésükig közel másfél évet előzetesben töltő tulajdonosaihoz, Radnai Lászlóhoz és Csüllög Zsigmondhoz. Őket az Aranykéz utcában tavaly július 2-án felrobbantott Boross József Károly - az általa használt nevén Boros Tamás - „fújta be” (HVG, 1998. július 11.). A társaság az ítélet szerint rendszeresen a Conti Cartól vásárolta autóit. Döcher és Haris tudatosan készültek a már megjelenésében is félelmet keltő erős fiú szerepére. Az 1992. júniusi letartóztatásakor még csak 23 éves Döcher hokizott, majd ökölvívással és keleti küzdősportokkal foglalkozott. Amikor 1987-ben bevonult katonának, még csak 60-70 kilogramm között volt a súlya, ezt testépítéssel pár év alatt 90-95-re tornázta fel. Már 1986-ban bíróság elé került súlyos testi sértésért, ezt mint fiatalkorú még egy év próbára bocsátással megúszta. A katonaságnál ismét súlyos testi sértésért kellett felelnie, a Kaposvári Katonai Bíróság tíz hónap „futkosóra” - fegyelmező zászlóaljra - ítélte 1988. május 12-én. Előzetes letartóztatásban volt 1992 júniusától egészen 1995. február 8-áig, másfél évvel később egyebek közt két-két rendbeli önbíráskodás és súlyos fenyegetéssel elkövetett zsarolás, lopás, csalás, személyi szabadság megsértése, robbanószerrel és lőszerrel való visszaélés, aljas indokból elkövetett súlyos testi sértés miatt ítélték öt év börtönbüntetésre (barátja, Haris Sándor ugyanekkor három évet, Csobolya Attila két és fél évet, Pekár József két év tíz hónapot, Lovas Péter másfél évet kapott). Döcher először még iskolásként bukott le egy autófeltörő társasággal. Egyikük vallott, nem sokkal később felakasztva találták. Egy másik férfi, aki tudott későbbi autóelkötéseiről, állítólag zsarolni próbálta - ő is kötéllel a nyakán végezte. Egy arab pénzváltót 1990 januárjában a Népszabadság információi szerint az újpalotai szánkódomb mellett, Döcher lakása közelében találtak meg átlőtt fejjel. Egy évvel késő